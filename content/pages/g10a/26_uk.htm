<p class="rvps2"> Машинобудування разом з енергетикою і хімічною промисловістю входить в так звану авангардну трійку галузей, що забезпечують розвиток науково-технічного прогресу. Сучасне машинобудування складається з понад 200 галузей. На карті &quot;Машинобудування та металообробка&quot; представлені їх окремі групи. Так, важке машинобудування виробляє технологічне обладнання галузей: гірничодобувної, енергетичної, металургійної промисловості. До важкого машинобудування відносяться також верстатобудування і сільськогосподарське машинобудування. Ці галузі орієнтуються, в основному, на споживача і райони чорної металургії.</p><p class="rvps2"> Автомобілебудування, залізничне машинобудування, суднобудування, авіаційна і ракетна промисловість відносяться до транспортного машинобудування. Виробництва різних транспортних засобів є трудомісткими, тому тяжіють до великих міст з наявністю кваліфікованих трудових ресурсів.</p><p class="rvps2"> Точне машинобудування об&#39;єднує науко-і трудомісткі приладобудування, електротехнічну й електронну промисловості. Лідерство у виробництві продукції точного машинобудування належить високорозвиненим країнам, а у виробництві побутової техніки провідні позиції займають Нові індустріальні країни Азії і Китай.</p><p class="rvps2"> Високий рівень розвитку машинобудування і металообробки мають країни Великої вісімки, Росія і більшість країн Європи. Тут зосереджені найбільші центри машинобудування. У світі виділяють основні машинобудівні регіони:</p><p class="rvps2"></p><p class="rvps2"> Північна Америка (30% світового виробництва);</p><p class="rvps2"></p><p class="rvps2"> Західна Європа (30 %);</p><p class="rvps2"></p><p class="rvps2"> Східна і Південно-Східна Азія (20 %);</p><p class="rvps2"></p><p class="rvps2"> Росія та інші країни СНД.</p> 
