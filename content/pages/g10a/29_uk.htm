<p class="rvps2"> Сільське господарство - друга (після промисловості) за обсягом виробленої продукції галузь у світовій економіці. Воно відіграє вирішальну роль у забезпеченні населення продуктами харчування й сировиною окремих галузей промисловості.</p><p class="rvps2"> Сільське господарство має всеосяжний характер. Використовуються земельні ресурси (сільськогосподарські угіддя), а також поверхневі і підземні води для штучного зрошення та водопостачання потреб тваринництва. Значний вплив на розвиток сільського господарства та його спеціалізацію мають природно-кліматичні умови (агрокліматичні ресурси), рельєф і родючість грунтів.</p><p class="rvps2"> Результатом сільськогосподарської спеціалізації є зосередження сільськогосподарських підприємств однієї галузі на певній території. Об&#39;єктивними передумовами її формування є сприятливі природні умови для розвитку певної галузі сільського господарства, традиційні трудові навички населення даної території, а також наявність ринків продовольства і сировини. Спеціалізація створює умови для інтенсифікації сільськогосподарського виробництва - підвищення продуктивності праці шляхом впровадження досягнень науково-технічного прогресу.</p><p class="rvps2"> У сільському господарстві виділяються дві основні галузі: рослинництво (землеробство) та тваринництво. Інші галузі (рибальство, бджільництво, шовківництво) відіграють значно меншу роль.</p><p class="rvps2"> Провідною галуззю в більшості країн, що розвиваються є рослинництво. Лише в деяких з них переважає тваринництво. Так, у країнах Північної Африки і Південно-Західної Азії через бідність грунтів і посушливого клімату рослинництво майже не розвивається, а з галузей тваринництва переважають вівчарство і верблюдоводство.</p><p class="rvps2"> У високорозвинених країнах головним є тваринництво, яке дає більшу частину продукції сільського господарства і забезпечує населення білковою їжею (м&#39;ясо, молоко, яйця).<img align="right" border=0 alt="" hspace="10" vspace="10" src="/images/g10a/29.files/img1.png">
</p><p class="rvps2"> Карту сільського господарства доповнюють карти &quot;Зернові культури&quot;, &quot;Технічні культури&quot;, &quot;Тваринництво&quot; та карта &quot;Біологічні ресурси&quot;, що демонструє центри походження культурних рослин.</p> 
