<p class="rvps2"> Загальні запаси води на Землі становлять понад 1 387 млн км куб., але з них тільки 2,5% складають прісні води суші (кругова діаграма). Склад прісних вод світу представлений на циліндричній діаграмі. Реально придатними для використання є невелика частина вод річок та прісних озер. Значна ж частина обсягів прісної води знаходиться в малоосвоєних і важкодоступних районах.</p><p class="rvps2"> Розподіл світових ресурсів прісної води є нерівномірним і залежить від географічного положення території і природних умов.</p><p class="rvps2"> Світові запаси прісної води не можуть бути збільшені, разом з тим споживання води постійно зростає, вода стає забрудненою і непридатною для використання. Тому, на планеті вже існує проблема дефіциту прісної води. Водний дефіцит поки що має регіональний характер. Особливо її відчувають райони з посушливим кліматом, де забезпеченого ресурсами повного річкового стоку на душу населення менше 5 тис. м куб. на рік. Землеробство в цих районах можливе лише на поливних землях.</p><p class="rvps2"> Є кілька шляхів вирішення проблеми водного дефіциту:</p><p class="rvps2"> - зменшення витрат води в сільському господарстві;</p><p class="rvps2">-впровадження у промисловості маловодних і безводних технологій, замкнутого водопостачання (повторне використання відпрацьованої води);</p><p class="rvps2"> - опріснення морської води, використання води айсбергів;</p><p class="rvps2"> - спорудження водосховищ, які регулюють річковий стік.</p><p class="rvps2"> У світі споруджено понад 60 тисяч водосховищ. Найбільші з них показані на карті.</p>
