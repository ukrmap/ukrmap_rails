<p class="rvps2"> Транспорт - важлива складова господарства будь-якої країни. Це основа міжнародного географічного поділу праці, забезпечує виробничі і невиробничі потреби господарства і населення в усіх видах перевезень.</p><p class="rvps2"> Основними техніко-економічними показниками роботи транспорту є обсяги перевезень, вантажообіг (добуток обсягу перевезень вантажу на відстань), пасажирооборот, швидкість, продуктивність, собівартість перевезень, пропускна здатність трас, маневреність, залежність від погоди і сезонних змін . Різні види транспорту мають свої переваги і недоліки, тому використовують їх в залежності від конкретних умов.</p><p class="rvps2"> Головні види транспорту: наземні (залізничний, автомобільний), водні (морський, річковий, озерний), інші (трубопровідний, авіаційний, електронний).</p><p class="rvps2"> Залізничний транспорт функціонує в 160 країнах світу, займаючи другі місця по вантажообігу (після морського) та пасажирообороту (після автомобільного). Робота залізниць відображає стан економіки країни. З її зростанням збільшується вантажообіг, і зростають швидкість та інтенсивність руху поїздів. Завдяки електрифікації доріг зменшується негативний вплив транспорту на навколишнє середовище. Лідерами за довжиною залізниць є великі країни: США, Канада, Росія, Індія, Китай. Найбільша щільність залізниць у Європі та Японії. Найменш розвинений залізничний транспорт в Африці.</p><p class="rvps2"> Автомобільний транспорт є найбільш маневровим (підвозить вантажі та пасажирів від воріт до воріт). Протяжність автомобільних доріг постійно зростає. У 2002 р. вона становила 25 млн км. У розвинених країнах набули поширення автобани - швидкісні автотраси підвищеної комфортності. Найпротяжніші автомобільні дороги в США, Японії, країнах Західної Європи.<img align="right" border=0 alt="" hspace="10" vspace="10" src="/images/g10a/32.files/img1.png">
</p><p class="rvps2"> Швидкими темпами розвивається трубопровідний транспорт. Мережа газо-і нафтопроводів представлена на карті &quot;Нафтова і газова промисловість&quot;. Сучасні науково-технічні досягнення дають можливість прокладати підводні трубопроводи. Найдовший з них середземноморський газопровід, який з&#39;єднує Алжир з Італією.</p><p class="rvps2"> Морський транспорт обслуговує переважно міжнародну торгівлю. Близько половини його тоннажу припадає на нафту і нафтопродукти. Основні судноплавні шляхи пролягають через Атлантичний океан, на узбережжях якого розташовані найбільші порти світу: Шанхай, Сінгапур, Роттердам, Нью-Йорк, Філадельфія, Марсель, Лондон. Найбільш жвавими ділянками морських шляхів є морські канали: Суецький (Єгипет), Панамський, Кільський (Німеччина).<img align="right" border=0 alt="" hspace="10" vspace="10" src="/images/g10a/32.files/img2.png">
</p><p class="rvps2"> Річковий та озерний транспорт особливо велике значення має в Росії, США, Канаді. Головні судноплавні річки світу - це Міссісіпі з Міссурі, Рейн, Дунай, Волга, Дніпро, Парана, Меконг і інші.</p><p class="rvps2"> Авіаційний транспорт найдорожчий, але за темпами розвитку випереджає всі інші види транспорту. Особливо актуальним він є для країн з великою територією і наявністю важкодоступних районів, а також у міжнародних пасажирських перевезеннях. За кількістю авіаперевезень лідирують США, Японія, Великобританія, Канада, Франція, Німеччина, Австралія. Головні аеропорти світу представлені на карті. Найбільше пасажирів приймає аеропорт Атланта (США) - 86 млн пасажирів щороку.</p> 
