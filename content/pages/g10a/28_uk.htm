<p class="rvps2"> Текстильна промисловість - провідна галузь легкої промисловості. Її підприємства виробляють товари народного споживання і тканини для технічних потреб. Традиційно тканини виробляються з натуральних волокон як рослинного (бавовник, льон, коноплі, джут), так і тваринного (вовна, кокони шовкопряда) походження. У хімічній промисловості з 70-х років ХХ ст. зросла частка тканин, вироблених з синтетичних та штучних волокон.<img align="right" border=0 alt="" hspace="10" vspace="10" src="/images/g10a/28.files/img1.png">
</p><p class="rvps2"> Виробництво бавовняних тканин - найбільша за обсягами. Ця галузь домінує в країнах, що вирощують бавовник, і імпортують сировину. Головними виробниками є Китай, Індія, США, Росія. На другому місці за обсягом - виробництво тканин з хімічних волокон. Лідерами тут залишаються США і європейські країни, а останнім часом, значно нарощують обсяги випуску цих тканин Нові індустріальні країни Азії.</p><p class="rvps2"> Виробництво лляних тканин переважає в країнах, де вирощується льон-довгунець і де є потужності для його переробки (Росія, Україна, Білорусія, Польща, Франція). Основними виробниками натуральних і штучних шовкових тканин традиційно залишаються Японія, Індія, Китай і країни Європи.</p><p class="rvps2"> Вовняні тканини виробляють Китай, Італія, Великобританія, Росія, Японія. Шерсть як сировину на світовий ринок поставляють Австралія, Аргентина та інші країни з великим поголів&#39;ям овець, кіз, верблюдів. Текстильна промисловість також широко представлена в країнах, що розвиваються, де є в надлишку дешева робоча сила.</p> 
