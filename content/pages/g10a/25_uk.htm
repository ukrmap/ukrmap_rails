<p class="rvps2"> Кольорова металургія - це галузь промисловості, що включає видобуток руд кольорових металів і виробництво з них металів і сплавів. Родовища руд кольорових металів показані на карті &quot;Мінеральні ресурси&quot;.</p><p class="rvps2"> Найбільш поширені кольорові метали об&#39;єднані в групи:</p><p class="rvps2"></p><p class="rvps2"> - легкі метали (алюміній, титан, магній);</p><p class="rvps2"></p><p class="rvps2"> - важкі метали (мідь, свинець, цинк, олово, нікель);</p><p class="rvps2"></p><p class="rvps2"> - благородні метали (золото, срібло, платина);</p><p class="rvps2"></p><p class="rvps2"> - легуючі метали (вольфрам, ванадій, молібден).</p><p class="rvps2"></p><p class="rvps2"> Легкі метали широко використовуються для виробництва авіаційної та космічної техніки, морських суден, обладнання для хімічних заводів. Попит на них постійно зростає. Найбільш поширеними в земній корі є породи, що містять алюміній. Тому виробництво алюмінію є головною галуззю кольорової металургії. Сировиною для одержання алюмінію є боксити. Виробництво алюмінію складається з двох стадій. Перша - отримання глинозему (окису алюмінію), тяжіє до районів видобутку бокситів. Друга - виплавка первинного алюмінію з глинозему шляхом електролізу. Виробництво металевого алюмінію досить енергоємне, тому воно тяжіє до джерел електроенергії.</p><p class="rvps2"> Виробництво глинозему зосереджено в Австралії, Ямайці, Китаї, Бразилії, Росії - країнах, де є сировинна база. Виробництво металевого алюмінію - в Росії, Австралії, Китаї та країнах, які виплавляють алюміній з імпортованої сировини (Японія, Італія, Канада, Норвегія, Німеччина, Бахрейн, ОАЕ). Серед країн-експортерів Канада займає перше місце і виробляє найбільш дешевий алюміній.</p><p class="rvps2"> Виплавка важких металів тяжіє до джерел сировини. Мідь, олово, нікель добуваються, переважно, в країнах Азії, Африки, Латинської Америки. У цих країнах налагоджені початкові стадії отримання металу: видобуток, збагачення, виплавка чорнового металу, так звані брудні виробництва. Кінцеві стадії виробництва (рафінування, одержання сплавів і прокату) сконцентровано в розвинених країнах (США, Японії, країнах Західної Європи).</p><p class="rvps2"> Свинцево-цинкова промисловість в якості сировини використовує поліметалічні руди. Найбільшими виробниками цинку і свинцю є США, Канада, Японія, Франція, Мексика, Перу, Австралія.</p> 
