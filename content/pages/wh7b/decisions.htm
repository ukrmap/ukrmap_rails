<p class="a" style="margin: 14.15pt 0cm 7.1pt;"><span style="font-size: 12pt; font-family: Arial;">ВИСНОВКИ</span></p>

<p class="MsoPlainText"><span style="font-size: 12pt; font-family: Arial; color: windowtext;">Епоха середньовіччя тривала понад тисячу
років і докорінно змінила вигляд світу та життя людей. Вона увібрала в себе
велике переселення і змішання народів, хрестові походи, піднесення й занепад
великих імперій, звичаї сільського життя та бурхливий розквіт міст. Цей час
породив криваві війни і періоди мирної праці, великих святих і вогнища
інквізиції, видатні винаходи і переслідування вільнодумців.</span></p>

<p class="MsoPlainText"><span style="font-size: 12pt; font-family: Arial; color: windowtext;">За десять століть склалося нове
суспільство, повністю змінився вигляд Європи та Азії, зародилася європейська
християнська цивілізація. Саме за доби середньовіччя виникли народи та країни,
які існують нині. Навіть звичний для наших сучасників розподіл Європи на
Західну і Східну відбувся вже тоді.</span></p>

<p class="MsoPlainText"><span style="font-size: 12pt; font-family: Arial; color: windowtext;">Нашестя варварів знищили античний світ.
Квітуче колись господарство й культура поринули в безодню занепаду. Проте
коріння європейської цивілізації збереглося, давши життя для нового піднесення.</span></p>

<p class="MsoPlainText"><span style="font-size: 12pt; font-family: Arial; color: windowtext;">Заступивши язичництво, постало
християнство — сила, яка об’єднувала Європу. Виник і перетворився на одну зі
світових релігій іслам. Однак, на відміну від християнства, він не став єдиною
релігією Сходу, а існував поряд з індуїзмом, конфуціанством тощо. Тому східні
суспільства помітніше відрізнялись одне від одного, ніж європейські.</span></p>

<p class="MsoPlainText"><span style="font-size: 12pt; font-family: Arial; color: windowtext;">У середні віки виникли і зросли міста з
їхніми ремеслами, торгівлею, соборами, університетами та особливим способом
життя. Вони стали центрами формування новоєвропейської цивілізації, становлення
і розвиток якої ви вивчатимете в наступних класах.</span></p>

<p class="MsoPlainText"><span style="font-size: 12pt; font-family: Arial; color: windowtext;">Середньовічне суспільство виявило
здатність постійно вдосконалюватись, знаходити нові форми розвитку. Воно
засвідчило потяг до активності та прагнення розширити свої життєві горизонти.
Подорожі Колумба й відкриття Америки перегорнули чергову сторінку світової
історії. Проте це вже інша, <b>нова історія</b>.</span></p>

<p class="MsoNormal" style="text-align: justify;"><span style="font-size: 14pt; color: black;">&nbsp;</span></p>
<p align="center"><span style="font-size: 14pt;">&nbsp;&nbsp;</span></p>
