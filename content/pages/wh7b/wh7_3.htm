<p class="MsoNormal" style="text-align: justify;"><b style=""><span style="font-family: Arial;">§ 3. Людина в
середньовіччі</span></b></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;">Ви дізнаєтеся</span></p>

<ul style="margin-top: 0cm;" type="disc">
 <li class="MsoNormal" style="text-align: justify;"><span style="font-family: Arial;">Як у Середні віки складалися взаємини між людиною і природою?</span></li>
 <li class="MsoNormal" style="text-align: justify;"><span style="font-family: Arial;">Яким було населення середньовічної Європи?</span></li>
 <li class="MsoNormal" style="text-align: justify;"><span style="font-family: Arial;">Що люди їли, пили, як одягалися, де мешкали?</span></li>
 <li class="MsoNormal" style="text-align: justify;"><span style="font-family: Arial;">Які лиха чекали людину середньовіччя?</span></li>
 <li class="MsoNormal" style="text-align: justify;"><span style="font-family: Arial;">Що таке внутрішня колонізація?</span></li>
</ul>

<p class="MsoNormal" style="text-align: justify;"><b style=""><span style="font-family: Arial;">&nbsp;</span></b></p>

<p class="MsoNormal" style="text-align: justify;"><b style=""><span style="font-family: Arial;">1. Взаємодія
людини і природи у ранньому середньовіччі</span></b></p>

<p class="MsoNormal" style="text-align: justify;"><span style="font-family: Arial;">У середні віки життя людини як і за античної доби
продовжувало залишатися залежним від природно-кліматичних умов. Саме вони
визначали спосіб життя, заняття і навіть характер людини.</span></p>

<p class="MsoNormal" style="text-align: justify;"><span style="font-family: Arial;">У ранньому середньовіччі (V-Х&nbsp;ст.), коли клімат
порівняно з античними часами став більш вологим і теплим, більша частина Європи
була вкрита лісами. Навіть в Італії та Іспанії, де за античних часів було
розорено багато земель, лісів було більше ніж полів. Серед цього лісового моря
були розкидані невеликі поселення, до яких прилягали клаптики землі, що
оброблялися для вирощування городини, бобових та зернових культур.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;">У період раннього середньовіччя були в основному втрачені
традиції землеробства античних часів, тому господарства селянина як правило
орієнтувалося на освоєння лісових ресурсів. Ліс у ті часи був основним джерелом
життя і доходів. Туди виганялися пастися череди худоби. Там, особливо в дубових
лісах, восени набирали жиру свині, відгодовуючись на жолудях. Завдяки цьому
селянин отримував на зиму гарантований запас м`ясної їжі. У лісі заготовлювалися
дрова для опалення і виготовлялося деревне вугілля, важливий компонент для
виробництва залізних знарядь праці і зброї. Ліс давав і будівельні матеріали,
бо камінь у ті часи для будівництва був рідкістю. Крім того ліс був місцем для
збирання всіляких плодів і ягід, які вносили розмаїття у убогу їжу людини
середньовіччя. Особливо важливим для тих часів був мед диких бджіл, враховуючи
ту обставину, що цукру тривалий час не знали. У лісі збиралися всілякі смолисті
речовини для виготовлення факелів і світильників. Також заготовлювалися кора
дуба, без якої не можливо було б вичиняти шкури тварин. Попіл спалених кущів
підліску використовували для відбілювання або фарбування тканин. Крім того у
лісі і на галявинах збирали лікарські рослини – єдині лікарські засоби тих
часів.</span></p>

<p class="MsoNormal" style="text-align: justify;"><span style="font-family: Arial;">Важливим був ліс для полювання. Всі варвари були
вправними мисливцями. Щоб полювання у лісі було більш вдалим вони приручили для
цього, крім собак, соколів, тхір і навіть оленів, які виманювали своїх диких
родичів. Загалом ліс давав можливість простій людині, навіть у голодні роки,
вижити. А голодні роки за тих часів траплялися досить часто.</span></p>

<p class="MsoNormal" style="text-align: justify;"><span style="font-family: Arial;">Ліс був важливим компонентом і для заможних верств
суспільства. Більша частина володінь великих землевласників складали саме
лісові масиви. За підрахунками істориків ліс приносив їм третину доходу. Крім
того тут вони віддавалися втіхам полювання.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span class="SpellE"><b style=""><i style=""><span style="font-family: Arial;">Капітулярій</span></i></b></span><b style=""><i style=""><span style="font-family: Arial;"> Віліса (початок ІХ ст.)</span></i></b></p>

<p class="MsoNormal" style="text-align: justify;"><i style=""><span style="font-family: Arial;">Хай гарно
слідкують за нашими лісами і гаями; і там, де є місце для розчистки, хай наші
економи це зроблять, і хай вони дивляться за тим, щоб поля не захоплювали ліса;
і повинні бути такі ліси, де не можна багато рубати дерев або завдавати їм
іншої шкоди, і хай вони слідкують за дичиною у лісі; і хай також займуться яструбами
і шуліками для нашого полювання; і хай збирають оплату, яка нам належить за це.
І хай економи, якщо вони пасуть свиней у лісі, хай управителі чи їх люди, хай
вони перші заплатять десятину так, щоб дати приклад іншим, щоб потім і інші
також заплатили. </span></i></p>

<p class="MsoNormal" style="text-align: justify;"><span style="font-family: Arial;"><span style="">&nbsp;</span></span></p>

<p class="MsoNormal" style="text-align: justify;"><span style="font-family: Arial;">1. Які настанови дає сеньйор своїм управителям? </span></p>

<p class="MsoNormal" style="text-align: justify;"><span style="font-family: Arial;">2. Яким було ставлення сеньйора до лісу?</span></p>

<p class="MsoNormal" style="text-align: justify;"><span style="font-family: Arial;">3. Чим можна пояснити таке його ставлення?</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;">У той же час з лісу виходила вигадана чи справжня
небезпека. Ліс був горизонтом для середньовічної людини, кордоном між
володіннями сеньйорів. З лісу з`являлися голодні вовки, розбійники, грабіжники
і завойовники. Не дивно, що у казках і легендах, що народилися у ті часи, ліс і
його мешканці є обов`язковими персонажами.</span></p>

<p class="MsoNormal" style="text-align: justify;"><span style="font-family: Arial;">Розмаїття у такий одноманітний пейзаж вносив лише ландшафт,
який дещо коригував основні заняття і життя людей. У гірських районах
переважало скотарство, у рівнинних – землеробство. </span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b style=""><span style="font-family: Arial;">2. Населення. Лиха
середньовічної людини </span></b></p>

<p class="MsoNormal" style="text-align: justify;"><span style="font-family: Arial;">Європу за середніх віків населяли романізовані народи колишньої
Римської імперії, греки, кельти, германці, слов’яни, фракійці, <span class="SpellE">балти</span>, угро-фіни. Чисельність населення можна встановити
лише приблизно. Вчені вважають, що після розпаду Римської імперії кількість
населення у Європі значно скоротилася.</span></p>

<p class="MsoNormal" style="text-align: justify;"><span style="font-family: Arial;">Що ж спричинило такий спад? Однією з причин історики
вважають епідемії чуми. Ця найстрашніша хвороба середньовіччя вперше буквально
спустошила Європу в VІ&nbsp;ст. Епідемія тривала півстоліття і подекуди
зменшила населення наполовину. Люди сприймали “чорну смерть” як катастрофу,
наближення Страшного суду. Порятунку від чуми не було, хіба що втікати з місця
епідемії швидко, якнайдалі, а повертатися якомога пізніше.</span></p>

<p class="a1"><span style="font-size: 12pt; font-family: Arial;">&nbsp;</span></p>

<p class="a1"><span style="font-size: 12pt; font-family: Arial;">Скільки ж жило людей у Європі у середні віки? Це питання є досить складним,
бо ніхто<span style="">&nbsp; </span>тоді не проводив перепису
населення у сучасному розумінні. Проте правителі та окремі феодали ще у ті часи
намагалися знати скільки у них підданих і що у них є у володіннях, щоб
з`ясувати скільки вони зберуть податків і з чого матимуть доход. З цією метою
проводився опис володінь з усіма мешканцями. <span class="SpellE">Найгрунтовніший</span>
такий перепис був здійснений норманськими завойовниками в Англії в 1086&nbsp;р.
Всі списки відомостей в народі називали „Книги Страшного суду”. Для сучасних
вченим ці та інші документи стали важливим джерелом для з`ясування кількості
мешканців тогочасної Європи. У результаті досліджень з`ясували, що за період
середньовіччя чисельність населення Європи зростала. Найактивніше це
відбувалося у ХІ-ХІІІ&nbsp;ст. Також вчені з`ясували, що у V – VІ&nbsp;ст. мало
місце досить значне скорочення населення в результаті епідемій різних хвороб, у
порушенні налагодженого життя часів Римської імперії. У<span style="">&nbsp; </span>ХІV – ХV&nbsp;ст. знову відбувається
скорочення населення у результаті небаченої пандемії чуми.</span></p>

<p class="MsoPlainText" style="margin-bottom: 2.85pt;"><i><span style="font-size: 12pt; font-family: Arial; color: windowtext;">&nbsp;</span></i></p>

<p class="MsoNormal" style="text-align: justify;"><span style="font-family: Arial;">Найбільшими лихами середніх віків були <b>голод, хвороби,
епідемії та війни</b>. Постійна загроза голоду — характерна риса
середньовічного суспільства. Недостатній рівень розвитку техніки призводив до
низьких врожаїв. Становище залежних селян — більшості виробників
сільськогосподарської продукції — не спонукало їх до збільшення врожаїв.
Середньовічна Європа постійно перебувала на межі голоду. Достатньо було посухи,
тривалих дощів чи нашестя сарани, і рівень населення різко падав у багатьох
регіонах.</span></p>

<p class="a1" style="margin-bottom: 0.0001pt;"><span style="font-size: 12pt; font-family: Arial;">&nbsp;</span></p>

<p class="a1" style="margin-bottom: 0.0001pt;"><b style=""><span style="font-size: 12pt; font-family: Arial;">Розповідь бургундського ченця <span class="SpellE">Рауля</span>
<span class="SpellE">Глабера</span> про голод 1027 – 1030&nbsp;рр. у Нормандії</span></b></p>

<p class="a1" style="margin-bottom: 0.0001pt;"><span style="font-size: 12pt; font-family: Arial;">“… голод почав
посилюватися по всій землі, й загроза загибелі постала майже перед усім родом
людським… Не було й кількох днів, у які можна було б зібрати хліб… Безперервні
дощі настільки залили землю, що протягом трьох років не знаходилося борозни,
придатної для засіву. А у жнива бур’ян… вкрив поверхню всіх полів…</span></p>

<p class="a2" style=""><span style="font-size: 12pt; font-family: Arial;">Коли поїли всю худобу і птицю, голод
став більше дошкуляти людям, вони почали пожирати стерво й робити інші нечувані
речі. Щоб уникнути смерті, деякі викопували лісове коріння і збирали
водорості…, люди пожирали м’ясо людей…, на ринках стала з’являтися варена
чоловічина… Деякі голодні нападали на мандрівників, убивали і пожирали їх…,
показували дітям яблуко або яйце, відводили їх у відлюдне місце, вбивали і
з’їдали. Цей жахливий голод лютував три роки. Померлих було так багато, що їх
не встигали ховати…”</span></p>

<p class="a0" style="margin: 1.4pt 0cm 1.4pt 1cm; text-indent: 0cm;"><i><span style="font-size: 12pt; font-family: Arial;">Чому середньовічна людина вважала голод Божою карою
та була безпорадною перед ним?</span></i></p>

<p class="MsoNormal" style="margin: 0cm 14.2pt 0.0001pt; text-align: justify; text-indent: 1cm;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;">Ті, хто не гинув від голоду, страждали від хвороб.
Кепське харчування, неякісні продукти, відсутність уявлень про гігієну, брак
елементарної медичної допомоги робили середньовічну людину вкрай вразливою до
різних захворювань. Найвищою бу­ла смертність від туберкульозу, малярії,
прокази, холери, дизентерії, тифу. </span></p>

<p class="MsoNormal" style="text-align: justify;"><span style="font-family: Arial;">Безпорадні та зневірені люди вбачали в них божу кару і
зверталися по допомогу до святих. А їх у середньовічній Європі було понад 20.
Вважалося, що паломництво і дотик до їхніх <span class="SpellE">мощей</span>
виліковує хвороби.</span></p>

<p class="MsoNormal" style="text-align: justify;"><span style="font-family: Arial;">Коли захворювання переходили в епідемії, вони
спустошували чималі території. Найжахливішою була чума. Панічний страх, що вона
викликала в середньовічної людини, відобразився в тогочасній найпоширенішій
молитві до Бога: “Від чуми, голоду і війни врятуй нас, Господи!”</span></p>

<p class="MsoNormal" style="text-align: justify;"><span style="font-family: Arial;">Не менш катастрофічні наслідки мали війни. Протягом
середніх віків Європа безперервно страждала від грабіжницьких набігів,
загарбницьких і міжусобних війн, іноземних навал. Війни зменшували або повністю
знищували мізерні запаси продовольства, доводили до жебрацтва людей,
послаблюючи їхню здатність протистояти хворобам і епідеміям.</span></p>

<p class="MsoNormal" style="text-align: justify;"><span style="font-family: Arial;">Усі лиха середньовічної людини призводили до того, що
середня тривалість життя становила 22 – 32 роки. Надзвичайно високою була
дитяча смертність. До віку 70 років доживали одиниці. Рідкісними винятками
вважалися випадки, коли люди за життя знали своїх дідусів і бабусь, чи, тим
більше, тривалий час жили з ними разом.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b style=""><span style="font-family: Arial;">3. Міграції</span></b><span style="font-family: Arial;"></span></p>

<p class="MsoNormal" style="text-align: justify;"><span style="font-family: Arial;">Обмежене лісом середовище, в якому жила людина
середньовіччя, зумовлювало її обмежений кругозір. Але це не є свідченням того,
що люди у середні віки були безвилазними домосідами, прив`язаними до своєї
ділянки землі оточеної лісом. Навпаки, люди у цей період були досить мобільними
і можна твердити, що суспільство весь час знаходилося у русі. Попервах це ще
були відголоски Великого переселення народів. Згодом у дорогу людей штовхали
вже інші причини. По шляхам Європи рухалися селяни, по одинці і групами, які
шукали кращої долі; рицарі – у пошуках подвигів і прекрасних дам; монахи –
переходячи від монастиря до монастиря; студенти, які йшли до знаменитих шкіл та
університетів; прочани і всілякі жебраки і бродяги. Що штовхало цих людей на
довгий і небезпечний шлях? Причин було багато, серед них можна виділити
наступні:</span></p>

<p class="MsoNormal" style="margin-left: 36pt; text-align: justify; text-indent: -18pt;"><span style=""><span style="">-<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span></span><span style="font-family: Arial;">середньовічне суспільство було досить бідним, як правило все майно звичайної
людини можна було вмістити у невелику торбинку, і тому у пошуках кращої долі
людина готова була йти світ-заочі; до того ж вся земля належала сеньйорам, а
селянин лише володів нею, що не прив`язувало його до неї;</span></p>

<p class="MsoNormal" style="margin-left: 36pt; text-align: justify; text-indent: -18pt;"><span style=""><span style="">-<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span></span><span style="font-family: Arial;">рицарі, щоб отримати свій феод, готові були йти у будь-який похід і
оселятися там, де його отримував;</span></p>

<p class="MsoNormal" style="margin-left: 36pt; text-align: justify; text-indent: -18pt;"><span style=""><span style="">-<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span></span><span style="font-family: Arial;">також саме християнство штовхало людей у далеку дорогу – до місць паломництва,
щоб спокутувати свої гріхи:</span></p>

<p class="MsoNormal" style="margin-left: 36pt; text-align: justify; text-indent: -18pt;"><span style=""><span style="">-<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span></span></span><span style="font-family: Arial;">крім того люди тікали від епідемій хвороб, голоду, війн і всіляких інших
негаразді.</span></p>

<p class="MsoNormal" style="text-align: justify;"><span style="font-family: Arial;"><span style="">&nbsp;</span>Лише з початком
ХІV&nbsp;ст. тяга до своєї малої батьківщини бере гору. Селяни обзаводяться чималим
майном, феодали могутніми замками, зростають міста. По дорогам Європи переважно
зустрічаються лише жебраки та хворі, а також купці. Європейці стають домосідами.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b style=""><span style="font-family: Arial;">4. Житло</span></b></p>

<p class="MsoNormal" style="text-align: justify;"><span style="font-family: Arial;">Вигляд житла залежав від природних умов місцевості, виду
занять і рівня добробуту його власника. Селянські хати майже не змінилися від
давніх часів до ХХ&nbsp;ст. А от міські будинки, палаци і замки за середніх
віків зазнали змін. Споруджували будинки, залежно від матеріального становища і
доступних матеріалів, із дерева, каменю або робили глинобитними. Камінь дорого
коштував, тому використовувався переважно для будівництва церков, палаців і
замків.</span></p>

<p class="MsoNormal" style="text-align: justify;"><span style="font-family: Arial;">Спільним для житла представників різних суспільних верств
у ранньому середньовіччі було внутрішнє планування. У більшості будівель не
було окремих кімнат. Люди спали, їли й готували їжу в одній кімнаті. Лише з ХІ
– ХІІІ&nbsp;ст. заможні городяни і селяни розпочали відокремлювати спальні від
кухонь та їдалень. Багато кімнат з’явилось у палацах та замках представників
знаті. Однак усі кімнати розташовувалися одна за одною, і для того, щоб
потрапити з однієї частини палацу до іншої, потрібно було пройти усі
приміщення.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="a1"><span style="font-size: 12pt; font-family: Arial;">У більшій частині Європи селянські будинки споруджували з дерева; на
півдні, де цього матеріалу не вистачало, перевагу надавали каменю. Дах
покривали соломою чи очеретом. В одному приміщенні спали, готували їжу, їли.
Опалення приміщення і приготування їжі здійснювалося за допомогою відкритого
вогнища, яке поступово заступила піч. Коли розводили вогонь, дим виходив крізь
отвір у стелі. Димарі з’явилися перегодом. Маленькі віконця не мали шибок,
затуляли їх дерев’яними ставнями, шкірою або пузирем. Холодної пори селянська
родина часто жила в одному приміщенні з худобою.</span></p>

<p class="a1"><span style="font-size: 12pt; font-family: Arial;">Уся обстановка оселі складалася з грубо збитого столу, кількох лав уздовж
стін, скрині для зберігання святкового одягу, що його наживали роками і
передавали у спадок. Спали на широкому ліжку або на лавах. Постіллю був сінник
або матрац, напханий соломою </span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;">Людина середньовіччя у своєму житті майже не мала
можливості залишитись на самоті. Підтвердженням цього були тогочасні меблі.
Ліжко робилося дуже великим і на ньому, зазвичай, окрім господарів, відпочивали
також гості. Це вважалось ознакою гостинності. Балдахін — своєрідний “дах” над
ліжком — захищав відпочиваючих від комах, яких було вдосталь у будинках. </span></p>

<p class="MsoNormal" style="text-align: justify;"><span style="font-family: Arial;">Прості люди спали переважно на лавах чи скринях.
Більшість меблів була грубої та простої роботи. Однак заможні замовляли
ремісникам меблі різьблені, інкрустовані коштовними металами і камінням. Звичних
для нас шаф не існувало — речі зберігались у скринях. Шафи з висувними
шухлядами поширилися з Італії, де їх почали виготовляти з ХІІ&nbsp;ст.</span></p>

<p class="MsoNormal" style="text-align: justify;"><span style="font-family: Arial;">Опалювали будинки вогнищами або камінами. Печі з’явилися
лише на початку ХІV&nbsp;ст., коли їх запозичили в північних народів і слов’ян.
Освітлювали житло сальними свічками і масляними лампами. Дорогі воскові свічки
могли придбати лише заможні люди.</span></p>

<p class="MsoNormal" style="text-align: justify;"><span style="font-family: Arial;">Вигляд більшості середньовічних європейських осель
відповідав вислову: “Мій дім — моя фортеця”. І для цього було багато серйозних
підстав.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b style=""><span style="font-family: Arial;">5. Їжа і напої</span></b></p>

<p class="MsoNormal" style="text-align: justify;"><span style="font-family: Arial;">Переважна більшість європейців харчувалася досить
скромно. Їли, зазвичай, двічі на день: вранці й увечері. Повсякденною їжею були
житній хліб, каші, боби, ріпа, капуста, зернова юшка з часником або цибулею.
М’яса споживали мало. Тим більше, що протягом року було 166 днів посту, коли
м’ясні страви заборонялося їсти. Значно більше в раціоні було риби. Із
солодощів знали лише мед. Цукор потрапив до Європи зі Сходу в ХІІІ&nbsp;ст. і
був дуже дорогим. Фруктів та овочів споживали дуже мало.</span></p>

<p class="MsoNormal" style="text-align: justify;"><span style="font-family: Arial;">Характер харчового раціону знаті й бідноти відрізнявся,
головним чином, не якістю споживаного, а його кількістю. У замках їли більше
м’яса, причому багато було дичини, оскільки полювання вважалося привілеєм
знаті. Полюбляли заможні готувати й дивовижні страви на кшталт смажених пав чи
лебедів або паштету з солов’їних язичків. До їжі додавалися східні прянощі —
перець, імбир, гвоздика, мускат, кориця. Однак їхня вартість (продавали прянощі
на вагу золота) не кожному була по кишені.</span></p>

<p class="MsoNormal" style="text-align: justify;"><span style="font-family: Arial;">У середньовічній Європі багато пили: на півдні — вино, на
півночі — пиво. Замість чаю заварювали трави.</span></p>

<p class="MsoNormal" style="text-align: justify;"><span style="font-family: Arial;">Посуд більшості європейців — миски, кухлі — був дуже
простим, виготовленим із глини чи олова. Виробами зі срібла чи золота
користувалася лише знать. Виделок не було, за столом їли ложками. Шматки м’яса
відрізали ножем і їли руками. Селяни споживали їжу з однієї миски всією сім’єю.
На бенкетах знаті ставили на двох одну миску та кубок для вина. Кістки кидали
під стіл, а руки витирали скатертиною.</span></p>

<p class="a"><span style="font-size: 12pt; font-family: Arial;">&nbsp;</span></p>

<p class="MsoNormal" style="text-align: justify;"><b style=""><span style="font-family: Arial;">6. Одяг і прикраси</span></b></p>

<p class="MsoNormal" style="text-align: justify;"><span style="font-family: Arial;">Кліматичні умови більшості європейських країн вимагали
одягатися тепліше, ніж убиралися римляни. На відміну від античного уславлення
краси людського тіла, церква вважала тіло гріховним і наполягала на тому, що
його треба прикривати одягом. </span></p>

<p class="MsoNormal" style="text-align: justify;"><span style="font-family: Arial;">Тривалий час жіночий і чоловічий одяг був схожим: довга,
до колін, сорочка, короткі штани, верхня сорочка, плащ. У ХІІ&nbsp;ст. він
почав дедалі більше розрізнятися, з’явилися перші ознаки моди. Зміни стилів
одягу відбивали тогочасні суспільні уподобання. Чоловіки почали носити товсті
панчохи, що в ХІV&nbsp;ст. перетворилися на штани, жінки вбирали виключно
спідниці. Одначе можливість наслідувати моду мали переважно представники
заможних верств. Церква не схвалювала захоплення знаті модою.</span></p>

<p class="MsoNormal" style="text-align: justify;"><b><span style="font-family: Arial;">&nbsp;</span></b></p>

<p class="a1"><span style="font-size: 12pt; font-family: Arial;">З одягу селянин звичайно носив лляну <span class="SpellE">сорочку-камизу</span>
і штани до колін чи навіть до кісточок. Поверх <span class="SpellE">камизи</span>
вдягали ще одну довгу сорочку з широкими і довгими рукавами (блузу). Верхнім
одягом був плащ, стягнутий на плечах застібкою (фібулою). Взимку носили або
грубо вичесаний овечий кожух, або теплу накидку з цупкої тканини чи хутра.</span></p>

<p class="MsoNormal" style="text-align: justify;"><b><span style="font-family: Arial;">&nbsp;</span></b></p>

<p class="MsoNormal" style="text-align: justify;"><b><span style="font-family: Arial;">Одяг відображав місце людини в суспільстві.</span></b><span style="font-family: Arial;"> У вбранні заможних переважали
яскраві кольори, бавовняні й шовкові тканини. Біднота вдовольнялася темним
одягом із грубого домотканого полотна. Взуттям чоловіків і жінок були шкіряні
гостроносі черевики без твердої підошви. Більшість незаможних людей крокувала
сільськими дорогами чи багнюкою міських вулиць у дерев’яних черевиках або й
босоніж. Головні убори виникли у ХІІІ&nbsp;ст. й від того часу безперервно
змінювалися. Звичні рукавички набули за середніх віків важливого значення.
Потиснути руку в них вважалось образою, а кинути комусь рукавичку було виявом
презирства і викликом на двобій.</span></p>

<p class="MsoNormal" style="text-align: justify;"><span style="font-family: Arial;">Знать полюбляла додавати до свого одягу різноманітні
прикраси. Чоловіки і жінки носили каблучки, браслети, пояси, ланцюжки. Дуже
часто ці речі були унікальними ювелірними виробами. Для бідноти все це було
недосяжним. І не лише через вартість, а й тому, що було заборонено законом.
Значні кошти витрачали заможні жінки на косметику і парфуми, що привозили зі
східних країн купці. Їм заздрили представниці прекрасної половини людства, які
не могли дозволити собі таку розкіш, але намагалися не відставати від модниць.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b style=""><span style="font-family: Arial;">7. Внутрішня
колонізація</span></b></p>

<p class="MsoNormal" style="text-align: justify;"><span style="font-family: Arial;">Наприкінці XI&nbsp;ст. населення середньовічної Європи вперше
почало відчувати, що йому тісно на своєму континенті. Шляхами блукали рицарі,
розмірковуючи, де знайти собі володіння, у якій війні взяти участь і завоювати
землі. Селянам також почало бракувати землі, щоби прогодуватися і віддати належну
частину своєму феодалові. Все це примушувало європейців розпочати <b>колонізацію</b>
— освоєння нових земель. <b>Часом активної європейської колонізації став весь
період XI&nbsp;–&nbsp;XIII&nbsp;ст</b>.</span></p>

<p class="MsoNormal" style="text-align: justify;"><span style="font-family: Arial;">У середні віки розрізняють <b>військову (зовнішня) і
внутрішню колонізації.</b> Військова колонізація була спрямована на захоплення
нових земель силою зброї за межами поширення західно-християнської цивілізації.
Військова колонізація європейців була спрямована на Піренейський півострів, де
велась боротьба з арабами, і мала назву реконкіста (відвоювання звільнення), у
Палестину, <span class="SpellE">куда</span> здійснювалися хрестові походи під
приводом звільнення Гроба Господнього, у Прибалтику, де під прапором боротьби з
язичниками, фактично нищилося місцеве населення тощо. </span></p>

<p class="MsoPlainText"><span style="font-size: 12pt; font-family: Arial; color: windowtext;">&nbsp;</span></p>

<p><img src="/images/wh7b/wh7_3_files/image008.gif" height="150" width="630"><br></p>

<p class="MsoNormal" style="text-align: justify;"><b style=""><span style="font-family: Arial;">Внутрішня
колонізація</span></b><span style="font-family: Arial;"> -
це освоєння селянами масиву вільних земель в Європі. На той час вільних
територій в Європі не бракувало. Потрібно було лише докласти багато праці для
того, щоб вони дали врожаї та годували людей. Нові землі селяни освоювали з
великими труднощами, але загроза неврожаїв і голоду підштовхувала їх до цього.
Вони вирубували ліси, осушували болота і перетворювали їх на родючі поля. Той
процес був дуже важким, виснажливим і тривалим. Лише впродовж кількох поколінь
селянська родина могла змінити непридатну для сільського господарства
місцевість на плодючу ниву. Як правило освоєні землі були продовженням вже
існуючих полів.</span></p>

<p class="MsoNormal" style="text-align: justify;"><span style="font-family: Arial;">Сеньйори підтримували зусилля селян, вони розуміли:
освоєння нових земель зумовить приріст населення, адже тоді більше людей зможе
прогодуватися; можливо навіть, виникнуть нові села, мешканці яких
сплачуватимуть їм податки, і вони ще більше збагатіють. Тому феодали
заохочували селян до обробітку цілинних земель, звільняючи їх на певний термін
від сплати податків.</span></p>

<p class="MsoNormal" style="text-align: justify;"><span style="font-family: Arial;">Потреба в землі навіть підштовхувала селян до наступу на
море. Так, мешканці Нідерландів будували дамби і поступово виборювали в моря
клаптики суходолу, перетворюючи їх на пасовиська. Змагання людини і водної
стихії тривала століттями. Інколи під час штормів море затоплювало осушені
землі, але люди відновлювали дамби, і знову замість морських хвиль зеленіли
отави.</span></p>

<p class="MsoNormal" style="text-align: justify;"><span style="font-family: Arial;">Для здійснення такого грандіозного наступу на природу
потрібні були нові знаряддя праці і всілякі технічні винаходи. Більшість нових
знарядь праці чи способів землеробства були винайдено не за часів, коли
європейці розширювали свій життєвий простір (ХІ-ХІІІ&nbsp;ст.), а значно
раніше. Проте саме у цей час вони стали використовуватися масово і відіграли
вирішальну роль. Для вирубки лісів поряд з сікачами стали використовувати важкі
сокири. Для оранки нових земель став використовуватись важкий колісний плуг, в
який завдяки хомуту і упряжі стали впрягати коня. Хомут переніс тяжіть роботи
для коня з шиї на груди, що не сприяло швидкому стомленню. А залізні підкови
для коня стали оберігати від травм. Для розпушування землі стали
використовувати важкі залізні борони. Завдяки плугу і боронам вдалося освоювати
більш важкі, але родючі ґрунти. Важливим елементом сільського пейзажу стали
вітряні млини, запозичені зі Сходу. </span></p>

<p class="MsoNormal" style="text-align: justify;"><span style="font-family: Arial;">Поряд з технічними новинками утвердилися і нові
технології обробки землі. У більшості районах Європи утвердилося трьохпілля.
Земля, яку мав у своєму розпорядженні селянин, він ділив на три частини. Перша
частина з осені засівалася озимими культурами. Друга весною яровими. Третя –
відпочивала, тобто знаходилася під паром. Наступного року перше поле залишали
під пар, друге засівали озимими, а третя – яровими культурами. Крім того
здійснювали сівозміну. На одному і тому ж полі не сіяли декілька років поспіль
одну і <span class="SpellE">туж</span> ж культуру. Стали використовувати
органічні добрива. Ці зміни у техніці і технології дали можливість дещо
збільшити врожайність.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;"><img src="/images/wh7b/wh7_3_files/image005.jpg" v:shapes="_x0000_i1025" height="432" width="623"></span></p>

<p class="a" style="margin-bottom: 2.85pt;"><b style=""><i style=""><span style="font-size: 12pt; font-family: Arial;">Сільське життя. Візантійська мініатюра ХІ&nbsp;ст.</span></i></b></p>

<p class="a" style="margin-bottom: 2.85pt;"><b style=""><i style=""><span style="font-size: 12pt; font-family: Arial; color: red;">&nbsp;</span></i></b></p>

<p class="MsoNormal" style="text-align: justify;"><span style="font-family: Arial;">Внутрішня колонізація мала значні позитивні наслідки. Так,
населення Європи подвоїлося. Вдалося позбутися постійної примари голоду.
Змінився раціон харчування: зернові та огородні культури поступово витіснили
дари лісів. <b>За кілька століть наполегливої людської праці замість Європи
лісів поступово виникла Європа полів</b>.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b style=""><span style="font-family: Arial;">8. Криза ХІV-ХV&nbsp;ст.</span></b></p>

<p class="MsoNormal" style="text-align: justify;"><span style="font-family: Arial;">На початок XIV&nbsp;ст. процес розвитку Європи вповільнився,
а з 1316&nbsp;р., коли стався великий голод, взагалі припинився. Економіка
Європи вступила в смугу глибокої кризи, яку вона змогла подолати лише через сто
років. Чим же була спричинена ця криза?</span></p>

<p class="MsoNormal" style="text-align: justify;"><span style="font-family: Arial;">Коли зростало населення Західної Європи, відповідно,
зростав попит на зерно та інші продукти харчування. Щоб задовольнити його,
почали використовувати землі, малопридатні для рільництва, бо суттєво
збільшувати врожайність на вже використовуваних землях ще не вміли. Та навіть
найбільших урожаїв ледь вистачало, щоб усіх нагодувати. Отож, малий врожай і
холодна зима могли призвести до катастрофи. А неврожаї чимраз частішали: від
початку ХІV&nbsp;ст. в Європі змінилися природні умови — зими стали
холоднішими, випадало більше дощів.</span></p>

<p class="MsoNormal" style="text-align: justify;"><span style="font-family: Arial;">Щоб урятуватися від голоду, частина селян почала
переселятися до міст, сподіваючись, що, знайшовши роботу, вони зможуть купити
собі більше їжі. Але великий наплив робочої сили породив проблему безробіття і
падіння заробітків. У 1316&nbsp;р. Європу охопив голод, який у наступні роки
став повторюватися. Голод призвів до тяжких наслідків: знизилася
народжуваність, зменшилася кількість шлюбів, поширювалися епідемії та повстання
бідних прошарків суспільства. До цих негараздів додалася чума, яка за декілька
років охопила всю Європу. </span></p>

<p class="MsoNormal" style="text-align: justify;"><span style="font-family: Arial;">У жовтні 1347&nbsp;р.</span><span style="font-family: Arial;"> до порту Мессіна на Сицилії
прибув корабель. На веслах сиділи люди, тіла яких були вкриті темними пухирями,
що кровоточили і гноїлися. Моряків мучили болі, вони помирали через декілька
днів після появи ознак хвороби. Корабель приплив із Кафи, мешканці якої тікали
з міста, оточеного монголами. Останні з відчаю, що не можуть захопити місто,
закинули за мури декілька трупів померлих від чуми. У місті почалась епідемія,
і мешканці втікали. Вони прибули до Сицилії. Разом з ними сюди дісталися корабельні
щури, які разом із блохами були рознощиками зарази. Так поширилась епідемія,
названа <span style="">“чорною смертю”</span>. Чума
проявлялась у двох формах: бубонної та легеневої. Перша передавалася через
укуси заражених бліх, друга — через кашель або дихання вражала легені. Друга
форма була страшнішою, бо від неї вмирали всі хворі, тоді як від першої —
80&nbsp;%. Оскільки тоді Європу вразили одночасно дві чуми, хвороба швидко
косила людей та блискавично поширювалась. Усього за три роки чума вбила чверть
населення Європи — приблизно 25&nbsp;<span class="SpellE">млн</span> людей. </span></p>

<p class="MsoNormal" style="text-align: justify;"><span style="font-family: Arial;">Причин цього лиха ніхто до ладу тоді не знав, але
нажахані люди готові були повірити будь-чому, аби знайти винного. І таких
“винних” знайшли: євреї отруїли колодязі, щоби знищити християн. Європу охопили
єврейські погроми. Так, у містечку <span class="SpellE">Сен-Вельтене</span> було
спалено живцем 2000&nbsp;євреїв. Таке ставлення до євреїв пояснювалося тим, що
вони більшою частиною населення сприймалися як чужі: вони моляться не тому
Богу, вбили Христа, ведуть інший спосіб життя тощо. Рятуючись від
переслідувань, вони тікали до Польщі та Литви, де ставлення до них було більш
толерантне.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;"><img src="/images/wh7b/wh7_3_files/image007.jpg" v:shapes="_x0000_i1026" height="391" width="624"></span></p>

<p class="a" style="margin-bottom: 2.85pt;"><b style=""><i style=""><span style="font-size: 12pt; font-family: Arial;">Європейські євреї. ХV&nbsp;ст.</span></i></b></p>

<p class="a" style="margin-bottom: 2.85pt;"><b style=""><i style=""><span style="font-size: 12pt; font-family: Arial; color: red;">&nbsp;</span></i></b></p>

<p class="a1" style="margin-bottom: 0.0001pt;"><b style=""><span style="font-size: 12pt; font-family: Arial;">З листа до папи Климента VI</span></b></p>

<p class="a1" style="margin-bottom: 0.0001pt;"><span style="font-size: 12pt; font-family: Arial;">У році 1348 від
Р.Х. майже на всій поверхні землі спостерігається така смертність, якої раніше
не було. Живих ледь вистачало, щоб поховати мертвих, або живі відверталися від
них з огидою. Страшний жах охопив усіх, і коли в кого-небудь з’являлася виразка
або пухлина…, то цій людині не надавали ніякої допомоги, і родичі відверталися
від неї… Багато помирало від того, що їм відмовляли в лікуванні… Багатьох, яких
уважали приреченими… на смерть… відвозили до ям, де їх заривали; і багатьох
було поховано живцем… Чума ця тривала два роки поспіль…</span></p>

<p class="a2"><span style="font-size: 12pt; font-family: Arial;">Не було чути дзвонів, і ніхто не плакав, хоч би скільки загинуло в нього
рідних та близьких, — майже кожен чекав смерті… Люди говорили і вірили: це
кінець світу.</span></p>

<p class="a0" style="margin-bottom: 4.25pt;"><i><span style="font-size: 12pt; font-family: Arial;">Чим можна пояснити таку поведінку
людей?</span></i></p>

<p class="a0" style="margin-bottom: 4.25pt;"><i><span style="font-size: 12pt; font-family: Arial;">&nbsp;</span></i></p>

<p class="MsoNormal" style="text-align: justify;"><span style="font-family: Arial;">Але кінець світу не наставав, життя тривало. Біди ХІV&nbsp;ст.
крім різкого зменшення населення і масового вигнання євреїв дали поштовх великим
зрушенням у господарському розвитку Європи. Ті, що вижили, особливо мешканці
міст, стали власниками майна померлих. Після страшних років з’явилися нечувано
багаті люди — засновники майбутніх купецьких і банківських династій. Тому
торговель­не життя в Європі не тільки не завмерло, а навпаки, розквітло.
Особливо зріс попит на престижні товари (дорогі тканини, коштовності тощо),
всілякі делікатеси, що їх скуповували нові багатії та можновладці.</span></p>

<p class="MsoNormal" style="text-align: justify;"><span style="font-family: Arial;">Європа захлинулася пошуком грошей. Землевласники, які за
часів чуми втратили значну кількість підвладних селян і прибутків, прагнули за
всяку ціну їх збільшити: одні вимагали від своїх селян грошей, інші примушували
більше працювати. Своєю чергою, селяни намагалися вирощувати на полях те, що
можна вигідно продати: овочі, виноград, рослини, з яких робилися барвники.
Виручених коштів стало вистачати, щоб заплатити землевласникам і купити
вдосталь хліба, привезеного зі Східної Європи. Поглиблювалося розшарування населення
не за родом занять і місцем у суспільстві, а на бідних і багатих, що
загострювало відносини в суспільстві та спричиняло потужні виступи бідних
прошарків суспільства. <span class="SpellE">Жакерія</span> у Франції, повстання <span class="SpellE">Уота</span> <span class="SpellE">Тайлера</span> в Англії, повстання
чесальників вовни (<span class="SpellE">чомпі</span>) у Флоренції тощо. На кінець
середньовіччя життя людей вже докорінно різнилося від того, яке воно було на
початку середніх віків.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;">Перевірте, як запам’ятали</span></p>

<ol style="margin-top: 0cm;" start="1" type="1">
 <li class="MsoNormal" style="text-align: justify;"><span style="font-family: Arial;">Чи справедливо називати тодішню Європу „країною лісів”?</span></li>
 <li class="MsoNormal" style="text-align: justify;"><span style="font-family: Arial;">Що давав ліс людині?</span></li>
 <li class="MsoNormal" style="text-align: justify;"><span style="font-family: Arial;">Що таке міграція? Чому у ранньому середньовіччі європейці не бажали
     залишатися на одному місці?</span></li>
 <li class="MsoNormal" style="text-align: justify;"><span style="font-family: Arial;">Змалюйте вигляд оселі пересічної людини середньовіччя.</span></li>
 <li class="MsoNormal" style="text-align: justify;"><span style="font-family: Arial;">Що їли у Середні віки? Складіть перелік основних продуктів.</span></li>
 <li class="MsoNormal" style="text-align: justify;"><span style="font-family: Arial;">Який одяг носили люди середньовіччя?</span></li>
 <li class="MsoNormal" style="text-align: justify;"><span style="font-family: Arial;">Які лиха загрожували середньовічній людині?</span></li>
 <li class="MsoNormal" style="text-align: justify;"><span style="font-family: Arial;">Що таке внутрішня колонізація? Поясніть, чим вона була викликана.</span></li>
 <li class="MsoNormal" style="text-align: justify;"><span style="font-family: Arial;">Яка хвороба у Середні віки вважалася найстрашнішою? </span></li>
</ol>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;">Подумайте і дайте відповідь</span></p>

<ol style="margin-top: 0cm;" start="1" type="1">
 <li class="MsoNormal" style="text-align: justify;"><span style="font-family: Arial;">Яку роль відігравав ліс у житті людей раннього Середньовіччя? </span></li>
 <li class="MsoNormal" style="text-align: justify;"><span style="font-family: Arial;">Якою була динаміка росту населення Європи у Середні віки? Чим вона
     була зумовлена?</span></li>
 <li class="MsoNormal" style="text-align: justify;"><span style="font-family: Arial;">Чим їжа і напої людей тих часів відрізнялася від теперішньої? У чому
     особливості харчування середньовічної людини?</span></li>
 <li class="MsoNormal" style="text-align: justify;"><span style="font-family: Arial;">Чому представники незаможних верств населення одягалися досить скромно
     і не яскраво?</span></li>
 <li class="MsoNormal" style="text-align: justify;"><span style="font-family: Arial;">Чому в ХІV—ХV ст. Європу охопила криза? Якими були її прояви?</span></li>
 <li class="MsoNormal" style="text-align: justify;"><span style="font-family: Arial;">Якими були масштаби, причини і наслідки епідемії чуми 1348—1351 рр.?</span></li>
</ol>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;">Виконайте завдання</span></p>

<ol style="margin-top: 0cm;" start="1" type="1">
 <li class="MsoNormal" style="text-align: justify;"><span style="font-family: Arial;">Визначте основні риси моди Середньовіччя. Про що міг розповісти одяг
     середньовічної людини?</span></li>
 <li class="MsoNormal" style="text-align: justify;"><span style="font-family: Arial;">Заповніть таблицю: «Внутрішня колонізація в Європі»</span></li>
</ol>

<table class="MsoTableGrid" style="border-collapse: collapse; border: medium none;" border="1" cellpadding="0" cellspacing="0">
 <tbody><tr style="">
  <td colspan="2" style="width: 478.55pt; border: 1pt solid windowtext; padding: 0cm 5.4pt;" valign="top" width="638">
  <p class="MsoNormal" style="text-align: justify;"><b style=""><span style="font-family: Arial;">Фактори внутрішньої колонізації</span></b></p>
  </td>
 </tr>
 <tr style="">
  <td style="width: 239.25pt; border-right: 1pt solid windowtext; border-width: medium 1pt 1pt; border-style: none solid solid; border-color: -moz-use-text-color windowtext windowtext; padding: 0cm 5.4pt;" valign="top" width="319">
  <p class="MsoNormal" style="text-align: justify;"><span style="font-family: Arial;">Позитивно впливали</span></p>
  </td>
  <td style="width: 239.3pt; border-width: medium 1pt 1pt medium; border-style: none solid solid none; border-color: -moz-use-text-color windowtext windowtext -moz-use-text-color; padding: 0cm 5.4pt;" valign="top" width="319">
  <p class="MsoNormal" style="text-align: justify;"><span style="font-family: Arial;">Негативно впливали</span></p>
  </td>
 </tr>
 <tr style="">
  <td style="width: 239.25pt; border-right: 1pt solid windowtext; border-width: medium 1pt 1pt; border-style: none solid solid; border-color: -moz-use-text-color windowtext windowtext; padding: 0cm 5.4pt;" valign="top" width="319">
  <p class="MsoNormal" style="text-align: justify;"><span style="font-family: Arial;">&nbsp;</span></p>
  </td>
  <td style="width: 239.3pt; border-width: medium 1pt 1pt medium; border-style: none solid solid none; border-color: -moz-use-text-color windowtext windowtext -moz-use-text-color; padding: 0cm 5.4pt;" valign="top" width="319">
  <p class="MsoNormal" style="text-align: justify;"><span style="font-family: Arial;">&nbsp;</span></p>
  </td>
 </tr>
 <tr style="">
  <td colspan="2" style="width: 478.55pt; border-right: 1pt solid windowtext; border-width: medium 1pt 1pt; border-style: none solid solid; border-color: -moz-use-text-color windowtext windowtext; padding: 0cm 5.4pt;" valign="top" width="638">
  <p class="MsoNormal" style="text-align: justify;"><span style="font-family: Arial;">Результати колонізації</span></p>
  </td>
 </tr>
 <tr style="">
  <td style="width: 239.25pt; border-right: 1pt solid windowtext; border-width: medium 1pt 1pt; border-style: none solid solid; border-color: -moz-use-text-color windowtext windowtext; padding: 0cm 5.4pt;" valign="top" width="319">
  <p class="MsoNormal" style="text-align: justify;"><span style="font-family: Arial;">Позитивні</span></p>
  </td>
  <td style="width: 239.3pt; border-width: medium 1pt 1pt medium; border-style: none solid solid none; border-color: -moz-use-text-color windowtext windowtext -moz-use-text-color; padding: 0cm 5.4pt;" valign="top" width="319">
  <p class="MsoNormal" style="text-align: justify;"><span style="font-family: Arial;">Негативні</span></p>
  </td>
 </tr>
</tbody></table>

<ol style="margin-top: 0cm;" start="3" type="1">
 <li class="MsoNormal" style="text-align: justify;"><span style="font-family: Arial;">Підготуйте розповідь від імені людини, що пережила Чорну смерть”
     1348-1351 рр.?</span></li>
</ol>

<p class="MsoNormal" style="margin-left: 18pt; text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial;">Для допитливих</span></p>

<p class="a0"><span style="font-size: 12pt; font-family: Arial;">Якими були взаємини між людиною і природою в Середні віки?</span></p>

<p class="MsoNormal" style="text-align: justify;"><span style="font-size: 14pt; color: black;">&nbsp;</span></p>
<p align="center"><span style="font-size: 14pt;">&nbsp;&nbsp;</span></p>
