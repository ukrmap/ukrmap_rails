<p class="head2" style=""><span style="font-size: 12pt; font-family: Arial;">§ 8. Консерватизм і лібералізм</span></p>

<p class="txt112" style=""><span style="font-size: 12pt; font-family: Arial;">З-поміж різноманітних ідейно-політичних
течій, які мали значний вплив на вибір напрямів суспільного розвитку, форм і
методів розв’язання соціально-економічних проблем, на початку </span><span style="font-size: 12pt; font-family: Arial;" lang="RU">XX&nbsp;</span><span style="font-size: 12pt; font-family: Arial;">ст. помітно
вирізнялися консерватизм, лібералізм і со­ціал-демократія. Після Першої
світової війни до них долучились інші течії. Від соціалістичного руху
відкололося ліворадикальне крило</span><span style="font-size: 12pt; font-family: Arial;" lang="RU">&nbsp;</span><span style="font-size: 12pt; font-family: Arial;">— комуністичні партії. Праворадикальний напрям утілювали
фашисти. Крайні рухи та їх тоталітарні партії протиставляли свою ідеологію і
свій режим ліберально-демократичним ідеям і парламентаризму. </span><span style="font-size: 12pt; font-family: Arial;" lang="RU">Неприйняття диктаторських
форм влади, революцій і радикальних реформ, які могли привести до зміни
суспільного устрою, демонстрували представники і ліберальних, і консервативних
сил.</span></p>

<p class="head3" style=""><span style="font-size: 12pt; font-family: Arial;" lang="RU">1. Консерватизм</span></p>

<p class="txt112" style=""><span style="font-size: 12pt; font-family: Arial;" lang="RU">Консерватизм (від лат. conservo&nbsp;— охороняю, зберігаю) в
Європі виник як реакція феодальної верхівки на Велику французьку революцію</span><span style="font-size: 12pt; font-family: Arial;"> кінця Х</span><span style="font-size: 12pt; font-family: Arial;" lang="EN-US">V</span><span style="font-size: 12pt; font-family: Arial;">ІІІ ст</span><span style="font-size: 12pt; font-family: Arial;" lang="RU">. Уперше термін ужив
письменник Ф.Шато­бріан для визначення ідеології французької аристократії.
Прихильники старих порядків, консерватори, виступали противниками становлення
нових капіталістичних відносин. Наприкінці XІX&nbsp;— на початку XX&nbsp;ст. у
зв’язку з наростанням со­ціал-демократичного руху, поширенням марксизму, який
орієнтував пролетарські верстви на повалення існуючого ладу і претендував на
одноосібне визначення ідеології робітничого класу, ідеями консерватизму
перейнялися найпереконаніші захисники капіталізму. Консервативні сили, з одного
боку, прагнули до збереження і зміцнення існуючих порядків, а з іншого&nbsp;—
їм не давала спокою ностальгія за втраченим минулим.</span></p>

<p class="txt112" style=""><span style="font-size: 12pt; font-family: Arial;" lang="RU">Схильність до фундаментальності й надійності в усьому,
належної перевірки і скрупульозного вивчення нового зумовили запозичення
консерваторами ідейних елементів інших по­літичних течій. У їхньому світогляді
це трансформувалося в переконання необхідності збереження традицій в економіці,
по­літиці, культурі. Отже, своєрідність консерватизму визначалася специфікою
епохи і теж еволюціонувала. Це спричинювало навперемінне домінування тієї чи
іншої ідеології та практики розвитку капіталістичного суспільства. Але за
різних форм консерватизму зберігалися його істотні риси: переконаність у
доцільності усталених інститутів влади, які повинні дбати про стабільність суспільства
загалом, визнання недосконалості людини і одвічної нерівності, що природним
чином зумовлюють ієрархію соціальних, економічних і морально-етичних
взаємовідносин у державі. Представники консервативної течії відкидали
можливість втручання в історичні процеси, виправдовуючи свої позиції
неможливістю вирішення соціальних проблем за допомогою вольових методів.</span></p>

<p class="txt115"><span style="font-size: 12pt; font-family: Arial;" lang="RU">Загальна
світова криза 1929-1933&nbsp;рр. загострила не лише економічні суперечності, а
й ідейно-політичну боротьбу довкола питань про роль і функції держави.
Консерватори обстоювали свободу ринкових відносин. Їм небезуспішно опонували
ліберали, наполягаючи на регулюванні економіки державою, яка, на їхню думку,
повинна була перебрати на себе низку соціальних функцій.</span></p>

<p class="head3" style=""><span style="font-size: 12pt; font-family: Arial;" lang="RU">2. Лібералізм</span></p>

<p class="txt115"><span style="font-size: 12pt; font-family: Arial;" lang="RU">Витоки
лібералізму (від лат. liberalis&nbsp;— вільний) сягають корінням у
XVІІ-XVІІІ&nbsp;ст., коли свободолюбний дух охопив Європу і став ідейним
ореолом боротьби за соціальне і національне визволення. У західноєвропейських
країнах термін набув поширення в XІX&nbsp;ст. разом із утворенням ліберальних
партій.</span></p>

<p class="txt115"><span style="font-size: 12pt; font-family: Arial;" lang="RU">Лібералізм
як течія громадської думки і як теоретична база діяльності окремих впливових
політичних угруповань увібрав концепції економічного й політичного розвитку і
склав серйозну конкуренцію поширенню ідей соціал-демократії.</span></p>

<p class="txt112" style=""><span style="font-size: 12pt; font-family: Arial;" lang="RU">До початку XX&nbsp;ст. прихильники економічного лібералізму
сповідували свободу приватного підприємництва і торгівлі, незалежність
економіки від державного втручання. Однією з найважливіших функцій держави
ліберали вважали створення належних умов для приватної ініціативи, підтримки
розвитку вільного ринку і захисту приватної власності. З початку ХХ&nbsp;ст.,
коли держава почала відігравати більшу роль в економічному житті суспільства,
погляди лібералів на соціально-економічну сутність держави змінились. У
30-х&nbsp;рр. ХХ&nbsp;ст. неолібералізм став альтернативою тоталітарним
режимам. Ні соціал-демократичний, ні комуністичний рухи, ні тим паче фашизм не
виявилися історичним вибором народів. Гнучко снуючи між консерваторами і
соціал-демократією, лібералізм набрав національних форм і зумів урятувати
економіку, не вдаючись до крайнощів політичного правління.</span></p>

<p class="txt112" style=""><span style="font-size: 12pt; font-family: Arial;" lang="RU">Стати домінуючою течією в суспільстві лібералізм спромігся
завдяки діяльності під гаслами парламентаризму і рефор­мізму. Парламентаризм
означав пріоритет законодавчого органу&nbsp;— парламенту над іншими органами
влади, а органів місцевого самоврядування, муніципалітетів&nbsp;— у вирішенні
питань місцевого рівня. Реформізм свідчив про прагнення лібералів зважати на
нові тенденції в суспільстві, пристосовуватися до них, реально оцінювати потреби
економіки і співвідношення політичних сил. Якщо комуністичний рух мав на меті
революційні, негайні докорінні зміни в усіх сферах суспільного життя, то
лібералізм передбачав поступові кроки з удосконалення існуючого ладу.
Ліберальний напрям мав сильні позиції серед рішуче налаштованої частини
буржуазії та реформаторського крила у робітничому русі. Західноєвропейська со­ціал-демократія
допускала існування реформізму в своїх рядах; російські соціал-демократи,
очолювані В.Леніним, запекло боролися проти опортунізму (прихильників
реформізму) в їхніх лавах і в міжнародному соціал-демократичному русі.
Керівники Комуністичного інтернаціоналу взагалі визнавали лише свою правоту і
відмежовувалися від лібералізму.</span></p>

<p class="txt112" style=""><span style="font-size: 12pt; font-family: Arial;" lang="RU">У 20-30-х&nbsp;рр. і консерватори, і ліберали виступали за
свободу ринкових відносин. Одначе ліберали, на відміну від консерваторів,
уважали, що механізм ринкового регулювання не може функціонувати довільно, а
потребує постійного державного втручання з метою створення оптимальних умов для
конкуренції. Внаслідок парламентських виборів консерватори і ліберали, маючи
спільну соціальну базу, заступали одні одних біля державного керма, не міняючи
сутності існуючого ладу. Політичний маятник забезпечував стабільність у
суспільстві, яке, використовуючи високі потенційні можливості саморегулювання і
реформування, нарощувало економічну міць.</span></p>

<p class="txt112" style=""><span style="font-size: 12pt; font-family: Arial;" lang="RU">&nbsp;</span></p>

<p class="head4" style=""><span style="font-size: 12pt; font-family: Arial;" lang="RU">Документи, матеріали</span></p>

<p class="b95" style=""><span style="font-size: 12pt; font-family: Arial;" lang="RU">Французький політолог, економіст Гі Сорман про консерватизм
і лібералізм</span></p>

<p class="it" style=""><span style="font-size: 12pt; font-family: Arial;" lang="RU">"…Консерватизм&nbsp;— це життєва позиція,
лібералізм&nbsp;— це спосіб дій.</span></p>

<p class="it" style=""><span style="font-size: 12pt; font-family: Arial;" lang="RU">Бути консерватором&nbsp;— значить визнавати історичну, со­ціальну
і моральну спадковість свого суспільства, погоджуватися, що і в минулому було
достатньо мудрості, а існуючий порядок речей достатньо виправданий.
Консерватизм передбачає також визнання всього розмаїття культурних, релігійних
і національних традицій, усвідомлення того, що не може бути єдиної моделі
цивілізації, єдиного тлумачення історії. Консерватор вірить також у піднесений
моральний порядок, який не обов’язково базується на релігії. Консерватор не
довіряє реформам і, особливо, не вважає, що будь-яка реформа добра сама по
собі. У гіршому випадку, він віддає перевагу вже випробуваному злу, ніж тому,
що ще не відоме. Порядок, справедливість, свободу він уважає скоріше
результатом тривалого історичного досвіду, ніж наслідком якихось декретів або
політичних потрясінь.</span></p>

<p class="it" style=""><span style="font-size: 12pt; font-family: Arial;" lang="RU">Але консерватизм недостатній, щоб створити серйозну
альтернативу етатизму (повному одержавленню) і задовольнити ненаситну потребу в
ідеології…</span></p>

<p class="it" style=""><span style="font-size: 12pt; font-family: Arial;" lang="RU">…лібералізм є принципом і всюди, за будь-яких обставин
віддає перевагу людській особистості, а не державі…"</span></p>

<p class="6" style=""><span style="font-size: 12pt; font-family: Arial;" lang="RU">&nbsp;</span></p>

<p class="head5" style=""><span style="font-size: 12pt; font-family: Arial;" lang="RU">Запитання до документа</span></p>

<p class="qu2"><span style="font-size: 12pt; font-family: Arial;" lang="RU">1.
Сформулюйте на основі документа і матеріалу підручника поняття
"консерватизм".</span></p>

<p class="qu2"><span style="font-size: 12pt; font-family: Arial;" lang="RU">2.
Спробуйте з’ясувати основні відмінності між лібералізмом і консерватизмом. Як
ці дві доктрини ставляться до реформ?</span></p>

<p class="qu2"><span style="font-size: 12pt; font-family: Arial;" lang="RU">3. Чи
може консерватизм стати альтернативою фашизму і комунізму та чому?</span></p>

<p class="qu2"><span style="font-size: 12pt; font-family: Arial;" lang="RU">4.
Сформулюйте своє ставлення до консерватизму та аргументуйте його.</span></p>

<p class="txt112" style=""><span style="font-size: 12pt; font-family: Arial;" lang="RU">&nbsp;</span></p>

<p class="b95" style=""><span style="font-size: 12pt; font-family: Arial;" lang="RU">Оцінка ліберальної доктрини дослідником В.В.Леонтовичем</span></p>

<p class="it" style=""><span style="font-size: 12pt; font-family: Arial;" lang="RU">"У системі поглядів лібералізму особистість стоїть на
першому місці, а цінність суспільних груп або установ міря­ється виключно
тим,<span style="">&nbsp; </span>якою мірою вони захищають права та
інтереси окремої людини і сприяють здійсненню цілей окремих суб’єктів".</span></p>

<p class="6" style=""><span style="font-size: 12pt; font-family: Arial;" lang="RU">&nbsp;</span></p>

<p class="head5" style=""><span style="font-size: 12pt; font-family: Arial;" lang="RU">Запитання до документа</span></p>

<p class="qu2"><span style="font-size: 12pt; font-family: Arial;" lang="RU">1.
Сформулюйте поняття "лібералізм".</span></p>

<p class="qu2"><span style="font-size: 12pt; font-family: Arial;" lang="RU">2. За
якого політичного режиму можливе втілення в життя ліберальної доктрини і чому?</span></p>

<p class="qu2"><span style="font-size: 12pt; font-family: Arial;" lang="RU">3.
Наведіть приклади ліберального реформізму</span><span style="font-size: 12pt; font-family: Arial;"> з раніше вивченого матеріалу</span><span style="font-size: 12pt; font-family: Arial;" lang="RU">.</span></p>

<p class="qu2"><span style="font-size: 12pt; font-family: Arial;" lang="RU">4. У чому
полягає привабливість лібералізму?</span></p>

<p class="txt112" style=""><span style="font-size: 12pt; font-family: Arial;" lang="RU">&nbsp;</span></p>

<p class="head4" style=""><span style="font-size: 12pt; font-family: Arial;" lang="RU">Запитання і завдання</span></p>

<p class="qu1"><span style="font-size: 12pt; font-family: Arial;" lang="RU">1. Коли
зародились і на якій соціальній основі розвивались ідейно-політичні течії
лібералізму й консерватизму?</span></p>

<p class="qu1"><span style="font-size: 12pt; font-family: Arial;" lang="RU">2. З`</span><span style="font-size: 12pt; font-family: Arial;">ясуйте ідейні
основи консерватизму.</span></p>

<p class="qu1"><span style="font-size: 12pt; font-family: Arial;">3. Порівняйте економічні й політичні пріоритети лібералів та консерваторів.</span></p>

<p class="qu1"><span style="font-size: 12pt; font-family: Arial;" lang="RU">4. Чому
ліберально-демократичні ідеї заперечували тоталітарні партії?</span></p>

<p class="qu1"><span style="font-size: 12pt; font-family: Arial;" lang="RU">5. Які
зміни в ліберальній доктрині стались у 30-ті&nbsp;рр.?</span><span style="font-size: 12pt; font-family: Arial;"> Що таке
неолібералізм? Які його основні відмінності? </span></p>

<p class="qu1"><span style="font-size: 12pt; font-family: Arial;">&nbsp;</span></p>
