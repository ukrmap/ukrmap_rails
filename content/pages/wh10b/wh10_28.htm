<p class="head2" style=""><span style="font-size: 12pt; font-family: Arial;" lang="RU">§ 28. Болгарія</span></p>

<p class="head3" style=""><span style="font-size: 12pt; font-family: Arial;" lang="RU">1. Владайське повстання (Радомирський бунт). Наслідки першої
світової війни</span></p>

<p class="txt112" style=""><span style="font-size: 12pt; font-family: Arial;" lang="RU">Перша світова війна привела країну до гострої політичної та
економічної кризи. Масового характеру набрали виступи проти продовження війни
("жіночі бунти"). Цар Фердинанд заміною уряду в червні 1918&nbsp;р.
намагався виправити становище</span><span style="font-size: 12pt; font-family: Arial;">, але марно</span><span style="font-size: 12pt; font-family: Arial;" lang="RU">.</span></p>

<p class="txt112" style=""><span style="font-size: 12pt; font-family: Arial;" lang="RU">У вересні 1918&nbsp;р. війська Антанти прорвали фронт
болгарської армії в районі Доброполе. У її відступаючих частинах почалися
стихійні виступи проти армійського командування та уряду. Солдати захопили
Головну квартиру болгарської армії (генеральний штаб) і рушили на Софію. У
таких складних умовах уряд, не маючи сил, вступив у переговори з повстанцями,
включивши до складу делегації популярних діячів Болгарського землеробського
народного союзу (БЗНС) А.Стамболійського і Р.Даскалова. Водночас було розпочато
переговори з Антантою про укладення перемир’я.</span></p>

<p class="txt112" style=""><span style="font-size: 12pt; font-family: Arial;" lang="RU">Делегація Даскалова і Стамболійського не виправдала надій
уряду. 27 вересня Даскалов у місті Радомир проголосив повалення монархії та
встановлення Болгарської республіки на чолі зі Стамболійським. Повстанці підійшли
до столиці та в ультимативній формі зажадали здати Софію. Скориставшись
нерішучістю повсталих, уряд стягнув віддані частини, 29 вересня уклав перемир’я
з Антантою і з допомогою німецьких військ завдав поразки повсталим у битві під
Владайськом.</span></p>

<p class="txt112" style=""><span style="font-size: 12pt; font-family: Arial;" lang="RU">Повстання та перемир’я з Антантою змусили царя Фердинанда
зректися престолу на користь його сина Бориса&nbsp;ІІІ.</span></p>

<p class="txt112" style=""><span style="font-size: 12pt; font-family: Arial;"><img src="/images/wh10b/worldhistory10_files/image420.jpg" v:shapes="_x0000_i1274" height="200" width="141"></span></p>

<p class="txt112" style=""><i style=""><span style="font-size: 12pt; font-family: Arial;">Цар Борис ІІІ</span></i></p>

<p class="txt112" style=""><span style="font-size: 12pt; font-family: Arial;">&nbsp;</span></p>

<p class="txt112" style=""><span style="font-size: 12pt; font-family: Arial;" lang="RU">Попри придушення повстання, становище в країні залишалося
складним. Щоб якось збити хвилю народного невдоволення, цар пішов на деякі поступки:
було введено 8-годинний робочий день, оплачувану відпустку, скасовано податок
на прибутки в умовах воєнного часу і т.&nbsp;ін.</span></p>

<p class="txt112"><span style="font-size: 12pt; font-family: Arial;" lang="RU">Війна
дорого обійшлася країні. Загинула п`</span><span style="font-size: 12pt; font-family: Arial;">ята частина чоловічого населення віком
від 20 до 50 років. Загальні втрати складали: 155 тис. загиблих, 400 тис.
поранених на фронтах і 150 тис. померлих від тифу, холери, грипу цівільного
населення. Країна втратила третину національного багатства.</span></p>

<p class="head3" style=""><span style="font-size: 12pt; font-family: Arial;">2. Політика уряду А.Стамболійського</span></p>

<p class="txt112" style=""><span style="font-size: 12pt; font-family: Arial;">Після Першої світової війни політичне
життя країни було надзвичайно бурхливим, незважаючи на те, що болгарське
суспільство з країн Східної Європи було досить прогресивним, відкритим і
найдемократичнішим. </span><span style="font-size: 12pt; font-family: Arial;" lang="RU">Воно не мало дворянства, а система освіти була найбільш прогресивною і
доступною (держава витрачала на освіту 3/</span><span style="font-size: 12pt; font-family: Arial;">10 бюджету, випускники болгарських
вузів посідали провідні міста в балканських країнах)</span><span style="font-size: 12pt; font-family: Arial;" lang="RU">. В етнічному і мовному, релігійному
відношенні Болгарія була найбільш однорідним серед країн Східної Європи.
Болгарська еліта формувалась переважно з числа селян і ремісників. За своїми
поглядами представники болгарської еліти були технократами. Система соціального
захисту і страхування була найпередовішою на Балканах і охоплювала всі верстви
суспільства. Додатковою гарантією соціальної стабільності було те, що селяни і
частина мешканців міст були забезпечені землею, яка знаходилась у їх власності.</span></p>

<p class="txt112" style=""><span style="font-size: 12pt; font-family: Arial;"><img src="/images/wh10b/worldhistory10_files/image422.jpg" v:shapes="_x0000_i1275" height="267" width="197"></span></p>

<p class="txt112" style=""><i style=""><span style="font-size: 12pt; font-family: Arial;">А.Стамболійський</span></i></p>

<p class="txt"><span style="font-size: 12pt; font-family: Arial;">&nbsp;</span></p>

<p class="txt112" style=""><span style="font-size: 12pt; font-family: Arial;">У серпні 1919</span><span style="font-size: 12pt; font-family: Arial;" lang="RU">&nbsp;</span><span style="font-size: 12pt; font-family: Arial;">р. відбулись перші повоєнні
вибори в Народні збори, які проходили в атмосфері апатії і розчаруванні після
того, як було пролито стільки крові. </span><span style="font-size: 12pt; font-family: Arial;" lang="RU">Вибори засвідчили повну перемогу антивоєнних сил:
більшість голосів набрали представники лівих сил БЗНС і Болгарської
комуністичної партії ("тісних" соціалістів, або
"тісняків"), соціал-демократи («помірні»). Праві партії отримали лише
66 мандатів із 236. Право формувати уряд було доручено лідеру БЗНС
А.Стамболійському. Він сформував коаліційний уряд з представників БЗНС і правих
партій. БКП ("тісняки"), соціал-демократи відмовилась увійти до
складу уряду. Після виборів 1920 р. вінсформував однопартійний уряд.</span></p>

<p class="txt112" style=""><span style="font-size: 12pt; font-family: Arial;" lang="RU"><span style="">&nbsp;</span>Стамболійський,
будучи сильним ідеологом і людиною емоційною, вміючи використовувати демагогію
(блискучий оратор і полеміст), став унікальним лідером аграріїв серед країн
Східної Європи. Він був сповнений рішучості запровадити диктатуру села і селянства
в Болгарії, та й в усій Східній Європі, знищити домінуючу роль міст, з їх, як
він говорив, «виродженим, паразитуючим населенням». Він виступав за створення
«Зеленого Інтернаціоналу» аграрних партій, який повинин протиставити селянську
ідеологію </span><span style="font-size: 12pt; font-family: Arial;">впливу </span><span style="font-size: 12pt; font-family: Arial;" lang="RU">Заходу
і комуністичному Сходу. У міжнародних відносинах він закликав до створення
болгарсько-югославського союзу. Також він не заперечував проти відокремлення
Македонії, вважаючи це кроком до перебудови всіх відносин на Балканах. </span><span style="font-size: 12pt; font-family: Arial;">П</span><span style="font-size: 12pt; font-family: Arial;" lang="RU">рагнув усунути македонських
болгар від </span><span style="font-size: 12pt; font-family: Arial;">їх </span><span style="font-size: 12pt; font-family: Arial;" lang="RU">впливу
на політичне життя в країні. Для реалізації своїх планів </span><span style="font-size: 12pt; font-family: Arial;">Стамболійський</span><span style="font-size: 12pt; font-family: Arial;" lang="RU"> використовував будь які
засоби: пускав у хід напіввійськову Оранжеву Гвардію Землеробського союзу,
підтасовував результати виборів, нищив лідерів опозиції тощо. Втілення
селянської концепції </span><span style="font-size: 12pt; font-family: Arial;">С</span><span style="font-size: 12pt; font-family: Arial;" lang="RU">тамболійського в країні вилилось у низку соціальних і політичних
експериментів.</span></p>

<p class="txt112" style=""><span style="font-size: 12pt; font-family: Arial;" lang="RU">З ініціативи останнього Народні збори прийняли у грудні 1919
р. закон про покарання винних у національній катастрофі. Компанія з покарання «воєнних
злочинців» </span><span style="font-size: 12pt; font-family: Arial;">насправді стала</span><span style="font-size: 12pt; font-family: Arial;" lang="RU"> демонстраці</span><span style="font-size: 12pt; font-family: Arial;">є</span><span style="font-size: 12pt; font-family: Arial;" lang="RU">ю політичної сили Стамболійського. </span><span style="font-size: 12pt; font-family: Arial;">Так, б</span><span style="font-size: 12pt; font-family: Arial;" lang="RU">уло проведено референдум з цього
питання, на якому більшість </span><span style="font-size: 12pt; font-family: Arial;">населення </span><span style="font-size: 12pt; font-family: Arial;" lang="RU">висловилась за суд. Хоча суд не відбувся, компанія </span><span style="font-size: 12pt; font-family: Arial;">стала</span><span style="font-size: 12pt; font-family: Arial;"> </span><span style="font-size: 12pt; font-family: Arial;">способом </span><span style="font-size: 12pt; font-family: Arial;" lang="RU">заляк</span><span style="font-size: 12pt; font-family: Arial;">уванням</span><span style="font-size: 12pt; font-family: Arial;" lang="RU"> опозиці</span><span style="font-size: 12pt; font-family: Arial;">ї</span><span style="font-size: 12pt; font-family: Arial;" lang="RU">. </span></p>

<p class="txt112" style=""><span style="font-size: 12pt; font-family: Arial;" lang="RU">У 1920 р. в Болгарії було запроваджено загальну трудову
повинність. За цим законом кожен чоловік віком від 20 до 40 років мусив
протягом 8<span style="">&nbsp; </span>місяців виконувати фізичну
роботу на користь держави і ще 21 день на рік працювати в своєму окрузі. Для
жінок від 16 до 30 років строк служби складав 4 місяці. Ця система мала
позитивні наслідки для країни</span><span style="font-size: 12pt; font-family: Arial;">. Д</span><span style="font-size: 12pt; font-family: Arial;" lang="RU">ля будівництва загальнонаціональних об`</span><span style="font-size: 12pt; font-family: Arial;">єктів (доріг,
залізниць, мостів, каналів тощо) залучалась додаткова робоча сила. До того ж
таким чином Болгарія обходила заборону на загальну військові повинність. Молоді
чоловіки під час трудової повинності проходили і початкову військову
підготовку. Наступні болгарькі уряди зберегли цю систему.</span></p>

<p class="txt112" style=""><span style="font-size: 12pt; font-family: Arial;" lang="RU">У 1921 р. був прийнятий закон про максимум землеволодіння
(встановлювався в розмірі 30 га + по 4 га на кожного члена сім`</span><span style="font-size: 12pt; font-family: Arial;">ї, в якій було
більше 4 осіб)</span><span style="font-size: 12pt; font-family: Arial;" lang="RU">.
Цей закон мав забезпечити відносно рівний розподіл землі між селянами. Така
рівність відповідала селянській ідеології Стамболійського. До того ж цей закон
свідчив про намагання уряду розвивати сільське господарство, бо лише велике
господарство дає змогу запроваджувати нові технології і техніку.</span></p>

<p class="txt112" style=""><span style="font-size: 12pt; font-family: Arial;" lang="RU">Також на користь селян було переглянуто податкове
законодавство. Щоб усунути посередників у торгівлі сільгоспродукцією, створ</span><span style="font-size: 12pt; font-family: Arial;">ювався</span><span style="font-size: 12pt; font-family: Arial;" lang="RU"> Державний зерновий консорціум
(правда, його прийшлось ліквідувати під тиском країн </span><span style="font-size: 12pt; font-family: Arial;">А</span><span style="font-size: 12pt; font-family: Arial;" lang="RU">нтанти). Бідняки
переселялись у помешкання «багатіїв», тих, хто підпадав під дії закону 1919 р.
про покарання воєнних злочинців. Сприяв розвитку кооперативного руху.
Банківська кридитна система орієнтувалася на потреби села. Впроваджувалися
прогресивно-прибутковий податок і податок на прибутки банків, промислових і
торговельних підприємств, що викликало невдоволення промисловців і підприємців.</span></p>

<p class="txt112" style=""><span style="font-size: 12pt; font-family: Arial;" lang="RU">У листопаді 1919&nbsp;р. Болгарія підписала Нейїський мирний
договір, згідно з яким вона втрачала 1/10 території. Скорочувалася чисельність
збройних сил, ліквідовувалася загальна військова повинність. Болгарія мала
сплачувати репарації, передавала країнам-переможницям велику кількість худоби,
а також мусила утримувати окупаційні війська.</span></p>

<p class="txt112" style=""><span style="font-size: 12pt; font-family: Arial;" lang="RU">Підписання договору поставило в опозицію до уряду
офіцерський корпус болгарської армії.</span></p>

<p class="txt112" style=""><span style="font-size: 12pt; font-family: Arial;" lang="RU">У зовнішній політиці уряд не спромігся пом’якшити умови
Нейїського договору, а це підривало його авторитет.</span></p>

<p class="txt112" style=""><span style="font-size: 12pt; font-family: Arial;" lang="RU">Наприкінці 1920&nbsp;р. почався процес консолідації
опозиційних сил, які намагалися скинути уряд. Починаючи з 1922 р. реформи і
експерименти починають давати збої. Росте число невдоволених, особливо
мешканців міст. Улітку 1922&nbsp;р. праві та центриські партії утворили
Демократичну злагоду, яка об’єдна</span><span style="font-size: 12pt; font-family: Arial;">ла</span><span style="font-size: 12pt; font-family: Arial;" lang="RU"> свої зусилля з Військовою лігою
(організація звільнених з армії за Нейїським договором офіцерів). Також до них
приєдналась таємна організація македонських болгар ВМРО, яка мала багатий
досвіт проведення терорестичних актів. Ці сили спиралися на підтримку царя</span><span style="font-size: 12pt; font-family: Arial;">, який був
майстром політичних інтриг</span><span style="font-size: 12pt; font-family: Arial;" lang="RU">. В опозицію стала і БКП ("тісняки"), що вважала
Стамболійського «болгарським Керенським».</span></p>

<p class="txt112"><span style="font-size: 12pt; font-family: Arial;"><img src="/images/wh10b/worldhistory10_files/image423.jpg" v:shapes="_x0000_i1276" height="110" width="78"></span></p>

<p class="txt"><i style=""><span style="font-size: 12pt; font-family: Arial;">А.Цанков</span></i></p>

<p class="txt"><span style="font-size: 12pt; font-family: Arial;">&nbsp;</span></p>

<p class="txt112"><span style="font-size: 12pt; font-family: Arial;" lang="RU">Скориставшися
сприятливими умовами, проти ночі з 8 на 9 червня 1923&nbsp;р. "Народна
змова" і Військова ліга вчинили переворот. Уряд Стамболійського бу­ло
заарештовано, а його самого жорстоко вбито. Владу захопив уряд, що його очолив
лідер "Народної змови" професор економіст Александер Цанков. До уряду
Цанкова ввійшли представники майже всіх правих і центриських партій. Новий уряд
влаштував справжне полювання на лідерів селянської і комуністичної партій.
Загинуло близько 3 тис. чол. За це Цанков зажив собі недоброї слави.</span></p>

<p class="head3" style=""><span style="font-size: 12pt; font-family: Arial;" lang="RU">3. Комуністичне повстання 1923&nbsp;р.</span></p>

<p class="txt112"><span style="font-size: 12pt; font-family: Arial;" lang="RU">Лідери
Комінтерну оцінили становище в Болгарії як сприятливе для проведення повстання
і встановлення радянської влади. Болгарія повинна була стати плацдармом для
поширення світової революції. БКП, об’єднавшися з лівим крилом БЗНС, почала
підготовку до збройного повстання, призначеного на 22-23 вересня 1923&nbsp;р.
Було створено військово-революційний комітет на чолі з Г.Димитровим‚
В.Коларовим і Г.Геновим. </span><span style="font-size: 12pt; font-family: Arial;">А</span><span style="font-size: 12pt; font-family: Arial;" lang="RU">ле про ці плани стало відомо уряду, який починає проводити привінтивні
заходи. 12 вересня відбулись масові арешти (заарештовано 2 тис. чол). Це
спровокувало передчасний початок повстання. Перші збройні виступи почалися вже
13 вересня і тривали до 27 вересня 1923&nbsp;р. Урядові війська змогли
придушити роз­різнені виступи. Внаслідок повстання загинули чи були віддані до
суду 20&nbsp;тис. осіб. Після цього комуністи зазнали нових гонінь. 4 квітня
1924 р. вони були оголошені поза законом. Спроба комуністів перейти до
терорестичних методів боротьби тільки посилило репресії проти них (Найгучніший
терорестичний акт комуністів став вибух бомби в софійському соборі (16 квітня
1925 р.), де знаходився цар, під час якого загинуло 128 чол.). Політичні
структури комуністів і лівого крила БЗНС були повністю розгромлені.</span></p>

<p class="head3" style=""><span style="font-size: 12pt; font-family: Arial;" lang="RU">4. Болгарія в міжвоєнний період</span></p>

<p class="txt112"><span style="font-size: 12pt; font-family: Arial;" lang="RU">Уряд
Цанкова, придушивши повстання, домігся відносної стабілізації режиму, чому
сприяла й економічна стабілізація. Було підвищено заробітну плату військовим і
службовцям, надано податкові пільги ремісникам, введено соціальне страхування
робітників і т.&nbsp;ін. Але репресивний характер режиму, що посилився після
невдалого замаху на царя Бориса&nbsp;ІІІ, нівелював усі позитивні зрушення</span></p>

<p class="txt112"><span style="font-size: 12pt; font-family: Arial;" lang="RU"><img src="/images/wh10b/worldhistory10_files/image424.jpg" v:shapes="_x0000_i1277" height="329" width="450"></span><span style="font-size: 12pt; font-family: Arial;"></span></p>

<p class="txt112"><i style=""><span style="font-size: 12pt; font-family: Arial;">Цар Борис ІІІ і голова уряду
А.Ляпчев</span></i></p>

<p class="txt"><span style="font-size: 12pt; font-family: Arial;">&nbsp;</span></p>

<p class="txt112"><span style="font-size: 12pt; font-family: Arial;" lang="RU">У
січні 1926&nbsp;р. сталася зміна уряду. Його очолив Андрей Ляпчев, представник
Демократичної злагоди. Новий уряд пом’якшив репресії, оголосив амністію. Було
дозволено діяльність політичних партій і організацій. Цанком став в опозицію до
нового уряду (він критикував його за м`</span><span style="font-size: 12pt; font-family: Arial;">якість)</span><span style="font-size: 12pt; font-family: Arial;" lang="RU">, а в 30-40-і роки став відвертим
фашистом з обмеженою кількістю прихильників. З послаблення режиму скористалися
комуністи, які заснували легальну Трудову партію, яка з кожним роком набирала
популярності.</span></p>

<p class="txt112"><span style="font-size: 12pt; font-family: Arial;" lang="RU">Економічна
криза охопила Болгарію в 1928 і тривала до 1934&nbsp;рр. захопивши всі галузі
болгарської економіки. Кількість безробітних сягнула 200&nbsp;тис. Різко
погіршилося матеріальне становище населення. На початок 1934 р. національний
доход країни складав 61,4% проти 1929 р. (хоча порівняно з сусідніми державами
глибина падіння виробництва була значно меншою).</span></p>

<p class="txt112"><span style="font-size: 12pt; font-family: Arial;" lang="RU">Криза
привела до перегрупування політичних сил і посилення боротьби за владу. Після
виборів 1931 р. Демократична злагода втратила владу. Урядову коаліцію утворили
демократичні партії і БЗНС. Уряд очолив </span><span style="font-size: 12pt; font-family: Arial;">А</span><span style="font-size: 12pt; font-family: Arial;" lang="RU">лександер Малинов, який через деякий час передав
владу своєму колезі Ніколі Мушанову. Цанков утворив фашистський Народний
соціальний рух (НСР), який орієнтувався на Італію та Німеччину. Його
конкурентом стала група "Звено", яка складалася з цівільних, що
прагнули здійснити модернізацію країни. У зовнішній політиці вони покладали
надії на Англію та Францію. Їх союзниками виступили військові з Військової ліги.
</span></p>

<p class="txt11"><span style="font-size: 12pt; font-family: Arial;" lang="RU"><img src="/images/wh10b/worldhistory10_files/image425.jpg" v:shapes="_x0000_i1278" height="110" width="78"></span><span style="font-size: 12pt; font-family: Arial;"></span></p>

<p class="txt11"><i style=""><span style="font-size: 12pt; font-family: Arial;">К.Георгієв</span></i></p>

<p class="txt11"><span style="font-size: 12pt; font-family: Arial;">&nbsp;</span></p>

<p class="txt11"><span style="font-size: 12pt; font-family: Arial;" lang="RU">У
травні 1934&nbsp;р. виникла урядова криза, з якої вирішили скористатися НСР і
"Звено". Цанков планував почати похід на Софію на кшталт "походу
на Рим" Муссоліні. Його випередила група "Звено", яка 19 травня
1934&nbsp;р. здійснила державний переворот. На чолі уряду став Кімон Георгієв.
Переворот був ретельно підготовлений, бездоганно виконаниий, але заколотники не
мали чіткої подальшої мети. Їх прагнення «відродження» країни шляхом «очищення»
і «раціоналізації» всіх інституцій і життєвого укладу, були не зрозумілі для
народу. Відповідно уряд Георгієва не мав соціальної опори. Цим скористався цар
Борис ІІІ, який був хитрим і спритним політиком. Своєю поведінкою він вдавав,
що політика його не цікавить; єдиним предметом його захоплення є паровози, яких
він колекціонував. Цар поступово усунув молодих і недосвідчених політиків,
відкинув їх соціально-економічні починання, проте залишив їх авторитарні методи
управління. У країні було скасовано конституцію, розпущено Народні збори,
заборонено партії (особливо ВМРО) та профспілки. Було встановлено державний
контроль над банками, що його здійснював новостворений банк "Болгарський
кредит" за участю держави. Вводилася державна монополія на спирт, сіль,
тютюн, нафтопродукти. У зовнішній політиці Геор­гієв пішов на зближення з
Англією та Францією, нормалізував стосунки з Югославією і 1934&nbsp;р.
встановив дипломатичні відносини з СРСР.</span></p>

<p class="txt11"><span style="font-size: 12pt; font-family: Arial;" lang="RU">Георгієв
прагнув обмежити владу царя. Проте наприкінці 1935&nbsp;р. останній домігся
усунення Георгієва від влади і встановив особисту монархічну диктатуру. У 1938
р. цар дозволив провести вибори на безпартійній основі до Національних зборів.
З 158 обраних депутатів 56 мали опозиційні погляди (11 з них були комуністами).
Така розстановка забезпечувала слухняність парламенту і одночасно знімала
звинувачення, що цар душить опозицію. Свою виборчі експерименти цар повторив у
1939 і 1940 роках. На цей раз опозиційними були лише 20 депутатів (9
комуністів). </span></p>

<p class="txt11"><span style="font-size: 12pt; font-family: Arial;" lang="RU">У
період 1934-1939 рр. болгарська економіка зазнала найбільшого у повоєнні роки
піднесення, особливо сільське господарство. Це було зумовлено переходом на
виробництво високоприбуткових технічних культур (волокнистих, олійних,
садових). Також був взятий курс н розвиток легкої промисловості, яка б
доповнювала сільське господарство. Така політика дала ріст промислового
виробництва за період 1935-1939 рр. 64,1%.</span></p>

<p class="txt11"><span style="font-size: 12pt; font-family: Arial;" lang="RU">У
зовнішній політиці цар пішов на зближення з Німеччиною. За її підтримки
Болгарія домоглася скасування статей Неїського договору (Солонінська угода 1938
р.). У 1940 р. Румунія повернула Болгарії Південну Добруджу (основну житницю
країни, де вироблялось 20% сільгоспродукції країни). Але за це Болгарія
розплатилася втупом у </span><span style="font-size: 12pt; font-family: Arial;">Д</span><span style="font-size: 12pt; font-family: Arial;" lang="RU">ругу світову війну на боці Німеччини. Щоправда, вона категорично
відмовилася взяти участь у війні проти СРСР, обмежившись окупацією Македонії та
Фракії (захоплені в Югославії та Греції в 1941 р.).</span></p>

<p class="6"><span style="font-size: 12pt; font-family: Arial;" lang="RU">&nbsp;</span></p>

<p class="head4"><span style="font-size: 12pt; font-family: Arial;" lang="RU">Документи,
матеріали</span></p>

<p class="b95" style=""><span style="font-size: 12pt; font-family: Arial;" lang="RU">А.Стамболійський про перспективи суспільного розвитку
Болгарії</span></p>

<p class="it" style=""><span style="font-size: 12pt; font-family: Arial;" lang="RU">"Ми не бажаємо поховати цей устрій, але ми й не бажаємо
залишати його з тими виразками,<span style="">&nbsp; </span>з тими
хибами,<span style="">&nbsp; </span>з <span style="">&nbsp;</span>якими ми бачимо його тепер… Ми за приватну
власність, але ми не за паразитичну приватну власність. Ми хочемо знищити те,
що складає ваду цієї власності… Цей соціальний лад треба перевлаштувати, не
знищуючи його. Ми його перевлаштуємо, ми прагнемо його змінити".</span></p>

<p class="6" style=""><span style="font-size: 12pt; font-family: Arial;" lang="RU">&nbsp;</span></p>

<p class="head5" style=""><span style="font-size: 12pt; font-family: Arial;" lang="RU">Питання до документа</span></p>

<p class="qu2"><span style="font-size: 12pt; font-family: Arial;" lang="RU">Як можна
охарактеризувати основні цілі БЗНС?</span></p>

<p class="6"><span style="font-size: 12pt; font-family: Arial;" lang="RU">&nbsp;</span></p>

<p class="b95" style=""><span style="font-size: 12pt; font-family: Arial;" lang="RU">З розпорядження Ради міністрів Болгарії про розпуск пар­тійно-політичних
організацій. 12 червня 1934&nbsp;р.</span></p>

<p class="it" style=""><span style="font-size: 12pt; font-family: Arial;" lang="RU">Створення та існування партійно-політичних організацій:
партій, рухів та ін. забороняється. Існуючі партійно-по­літичні організації та
їхні відділення розпускаються.</span></p>

<p class="it" style=""><span style="font-size: 12pt; font-family: Arial;" lang="RU">Відповідні суди повинні в судовому порядку негайно скасувати
реєстрацію зареєстрованих як юридичні особи партій­но-політичних організацій та
їхніх відділень.</span></p>

<p class="it" style=""><span style="font-size: 12pt; font-family: Arial;" lang="RU">Усі партійно-політичні друковані видання: газети,
журнали,<span style="">&nbsp; </span>брошури та ін.,<span style="">&nbsp;&nbsp; </span>як і такі приватні,<span style="">&nbsp; </span>що переслідують партійно-політичні цілі або
мають оголошену чи неоголошену належність до якої-небудь партійно-політичної
організації, закриваються.</span></p>

<p class="it" style=""><span style="font-size: 12pt; font-family: Arial;" lang="RU">Забороняються будь-які партійно-політичні збори та агі­тація.</span></p>

<p class="it" style=""><span style="font-size: 12pt; font-family: Arial;" lang="RU">Ніхто не може перебувати в партійно-політичній організації
або надавати засоби для утворення чи утримання такої організації.</span></p>

<p class="it" style=""><span style="font-size: 12pt; font-family: Arial;" lang="RU">Той, хто утворює партійно-політичну організацію або
перетворює таку розпущену в іншу…карається тюремним ув’яз­ненням терміном до
трьох років і штрафом до 100 тис. левів.</span></p>

<p class="6" style=""><span style="font-size: 12pt; font-family: Arial;" lang="RU">&nbsp;</span></p>

<p class="head5" style=""><span style="font-size: 12pt; font-family: Arial;" lang="RU">Запитання до документа</span></p>

<p class="qu2"><span style="font-size: 12pt; font-family: Arial;" lang="RU">1. Чим
було викликане таке суворе розпорядження?</span></p>

<p class="qu2"><span style="font-size: 12pt; font-family: Arial;" lang="RU">2. Які
наслідки мала заборона партійно-політичних організацій?</span></p>

<p class="6"><span style="font-size: 12pt; font-family: Arial;" lang="RU">&nbsp;</span></p>

<p class="head4" style=""><span style="font-size: 12pt; font-family: Arial;" lang="RU">Запитання і завдання</span></p>

<p class="qu1"><span style="font-size: 12pt; font-family: Arial;" lang="RU">1. Який
вплив мала </span><span style="font-size: 12pt; font-family: Arial;">П</span><span style="font-size: 12pt; font-family: Arial;" lang="RU">ерша
світова війна на розвиток Болгарії? Проаналізуйте міжнародне і внутрішнє
становище країни.</span></p>

<p class="qu1"><span style="font-size: 12pt; font-family: Arial;" lang="RU">2. Чому
реформи започатковані урядом А.Стамболійського, не набули розвитку? Яку основну
мету переслідував Стамболійський?</span></p>

<p class="qu1"><span style="font-size: 12pt; font-family: Arial;" lang="RU">3. Дайте
оцінку подіям 1923&nbsp;р.</span></p>

<p class="qu1"><span style="font-size: 12pt; font-family: Arial;" lang="RU">4.
Охарактеризуйте розвиток Болгарії в міжвоєнні роки.</span></p>

<p class="qu1"><span style="font-size: 12pt; font-family: Arial;" lang="RU">5.
Порівняйте державні перевороти 1923&nbsp;р. і 1934&nbsp;р.</span></p>

<p class="qu1"><span style="font-size: 12pt; font-family: Arial;" lang="RU">6. Які
основні політичні сили вели боротьбу за владу в 30-ті&nbsp;рр.?</span></p>

<p class="qu1"><span style="font-size: 12pt; font-family: Arial;" lang="RU">7. Що
зумовило встановлення монархічної диктатури в 1935 р.?</span></p>

<p class="qu1"><span style="font-size: 12pt; font-family: Arial;" lang="RU">8.
Охарактеризуйте розвиток промисловості і сільського господарства Болгарії в
30-ті роки.</span></p>

<p class="qu1"><span style="font-size: 12pt; font-family: Arial;" lang="RU">9. Чому
Болгарія вступила в </span><span style="font-size: 12pt; font-family: Arial;">Д</span><span style="font-size: 12pt; font-family: Arial;" lang="RU">ругу світову війну на боці Німеччини?</span></p>

<p class="txt112" style=""><span style="font-size: 12pt; font-family: Arial;" lang="RU">&nbsp;</span></p>

<p class="head4" style=""><span style="font-size: 12pt; font-family: Arial;" lang="RU">Запам’ятайте дати:</span></p>

<p class="data"><b style=""><span style="font-size: 12pt; font-family: Arial;" lang="RU">27-29 вересня 1918 р. - </span></b><span style="font-size: 12pt; font-family: Arial;" lang="RU">Владайське повстання
(Радомирський бунт).</span></p>

<p class="data"><b style=""><span style="font-size: 12pt; font-family: Arial;" lang="RU">Червень 1923 р. - </span></b><span style="font-size: 12pt; font-family: Arial;" lang="RU">Державний переворот і
встановлення диктатури. Усунення Стамболійського від влади.</span></p>

<p class="data"><b style=""><span style="font-size: 12pt; font-family: Arial;" lang="RU">Вересень 1923&nbsp;р.</span></b><span style="font-size: 12pt; font-family: Arial;" lang="RU">&nbsp;­ Комуністичне
повстання.</span></p>

<p class="data"><b style=""><span style="font-size: 12pt; font-family: Arial;" lang="RU">1934&nbsp;р.&nbsp;</span></b><span style="font-size: 12pt; font-family: Arial;" lang="RU">­ Встановлення дипломатичних
відносин з СРСР.</span></p>

<p class="data"><b style=""><span style="font-size: 12pt; font-family: Arial;" lang="RU">1935</span></b><b style=""><span style="font-size: 12pt; font-family: Arial;">-1944</span></b><b style=""><span style="font-size: 12pt; font-family: Arial;" lang="RU">&nbsp;</span></b><b style=""><span style="font-size: 12pt; font-family: Arial;">р</span></b><b style=""><span style="font-size: 12pt; font-family: Arial;" lang="RU">р.</span></b><span style="font-size: 12pt; font-family: Arial;" lang="RU">&nbsp;­ Монархічна диктатура в Болгарії.</span></p>

<p class="txt112" style=""><span style="font-size: 12pt; font-family: Arial;" lang="RU">&nbsp;</span></p>

<p class="txt112" style=""><span style="font-size: 12pt; font-family: Arial;" lang="RU">&nbsp;</span></p>
