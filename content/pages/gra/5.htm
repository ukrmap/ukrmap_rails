<center>
<img src="/images/gra/5.files/image001.png">
</center>
<p class="rvps2"><b>&nbsp;</b></p> 
<h1>Донецька область</h1> 
<p class="rvps2"><b>&nbsp;</b></p> 
<p class="rvps2"><b>Утворена</b> 17 липня 1932&nbsp;року</p> 
<p class="rvps2"><b>Площа</b> - 26,5 тис. кв. км, 4,4 % території України, 12 місце серед її областей</p> 
<p class="rvps2"><b>Центр області</b> - м. Донецьк</p> 
<p class="rvps2"><b>Територія</b> - 358,3 кв. км</p> 
<p class="rvps2"><b>Населення</b><b> </b><b>міста</b> – 985,9 тис. жителів</p> 
<p class="rvps2">&nbsp;</p> 
<p class="rvps2"><b>Кількість</b><b> адміністративних районів</b> - 18</p> 
<p class="rvps2"><b>Міст</b> - 52, у тому числі міст обласного&nbsp; підпорядкування - 28</p> 
<p class="rvps2"><b>Найбільші міста області</b>: Донецьк, Маріуполь, Макіївка, Горлівка, Краматорськ, Слов'янськ, Єнакієве, Костянтинівка</p> 
<p class="rvps2"><b>Селищ міського типу</b> - 131</p> 
<p class="rvps2"><b>Сільських</b><b> поселень</b> - 1&nbsp;124</p> 
<p class="rvps2">&nbsp;</p> 
<p class="rvps2"><b>Кількість</b><b> населення </b>– 4&nbsp;480,1&nbsp;тис.&nbsp; жителів (на 1.08.09 р.)</p> 
<p class="rvps2"><b>Густота населення </b>- 169 жителів на 1 кв. км</p> 
<p class="rvps2"><b>Міське</b>: 4&nbsp;053,7 тис.&nbsp; жителів</p> 
<p class="rvps2"><b>Сільське</b>: 426,4 тис.&nbsp; жителів</p> 
<p class="rvps2">&nbsp;</p> 
<p class="rvps2"><b>Національний</b><b> склад</b>: українці – 56,9%, росіяни – 38,2%, греки -1,6%, білоруси – 0,9%, татари – 0,4%</p> 
<p class="rvps2">&nbsp;</p> 
<p class="rvps2">&nbsp;</p> 
<h2>Загальні відомості</h2> 
<p class="rvps2">Лежить на південному сході України, на півдні омивається Азовським морем. Поверхня – переважно хвиляста рівнина (до 200&nbsp;м), інтенсивно розчленована річковими долинами, балками, ярами. На північному сході – Донецька височина, яка на заході області переходить у Придніпровську низовину, а на південному заході - у Приазовську височину.&nbsp; На вапняках і соленосних відкладах поширені карстові форми рельєфу, провалля, кар'єри. Головним багатством надр є кам'яне вугілля Донецького басейну, а також поклади кам'яної солі, бурого вугілля, мінеральної сировини чорної металургії та промисловості будівельних матеріалів (доломіти, флюсові вапняки, мергель, гіпс, крейди, трепел, піски, кварцит, граніт). Є запаси для хімічної промисловості та металургії (нефеліонові сієніти, флюорит, вермікуліт, залізна руда – у Приазов'ї, давсоніт, калійні солі). Всесвітньо відоме Микитівське родовище ртуті. Клімат області&nbsp; помірно-континентальний з порівняно холодною та сніжно&nbsp; зимою (-7,8° у січні), жарким і посушливим літом&nbsp; (+20,8°, +22,8° у липні). Опадів – 375-556&nbsp;мм на рік. Близько 110 річок належать до басейнів Чорного та Азовського морів, 47 з них завдовжки понад 25&nbsp;км. Найбільша річка – Сіверський Донець з притоками (Казенний Торець, Бахмут). Інші річки: Вовча (басейн Дніпра), Кальміус, Кринка (басейн Азовського моря). Багато річок пересихає. 20 водосховищ, 1&nbsp;011 ставків та канал Cіверський Донець-Донбас дещо компенсують дефіцит водозабезпечення області. Бальнеологічне значення мають солоні озера та лікувальні джерела мінеральних вод. 72% площі займають чорноземи звичайні. В долинах річок – лучно-чорноземні та лучні ґрунти, на височинах – чорноземи малопотужні і дернові щебенюваті ґрунти, подекуди солончаки і солонці.&nbsp; Природна степова рослинність збереглася в заповідниках та подекуди на схилах височин. Ліси байрачні і діброви (дуб, клен, ясень, берест), соснові бори тягнуться вздовж Сіверського Дінця, є й заплавні ліси (вільха, берест). Тваринний світ складається з 400 видів, з них 300 видів птахів. Природні процеси – ерозія, денудація, площинний змив, прискорені техногенним навантаженням. Розвинений соляний карст. Техногенно-екологічна ситуація характеризується: самозагорянням вугілля на териконах, забрудненням повітря, ґрунту, води. Меліоративні заходи: рекультивація&nbsp; земель, заліснення схилів ярів та балок, озеленення териконів, створення лісосмуг, лісонасадження вздовж річок та інших водоймищ. В області налічується 106 територій та об'єктів природно-заповідного фонду, з них державного значення: заповідник, національний природний парк, 5 заказників, 10 пам'яток природи, ботанічний сад, 4 регіональні ландшафтні парки, 13 заповідних урочищ.</p> 
<p class="rvps2">&nbsp;</p> 
<p class="rvps2">&nbsp;</p> 
<h2>Історична довідка</h2> 
<p class="rvps2">Вперше сліди людини кам'яного віку на території області виявлено в районі Амвросіївки. Природне середовище сприяло розвитку кочового тваринництва на цих землях. Степами Донеччини протягом століть пересувалися численні кочові племена: кіммерійці, скіфи, сармати, гуни, авари, болгари, хозари, угри, печеніги, половці. А у XIII-XVIII&nbsp;ст. тут панували татари. Північна частина області у XVI–XVIII&nbsp;ст. входила до Слобожанщини, а її південна частина – до складу Кримського ханства та Земель Війська Запорозького. У 1734&nbsp;р., за часів існування Нової Січі, частина земель (біля теперішнього м. Артемівська) увійшла до складу Самарської та Кальміуської паланок. У XIX&nbsp;ст. на Донеччині почали будувати перші шахти, металургійні заводи. У складі Російської імперії землі Донеччини входили до Харківської та Катеринославської губерній і до області Війська Донського. У 1921&nbsp;р. тут утворено Донецьку губернію у складі радянської України з центром у м.&nbsp;Бахмут (Артемівськ). Місто Донецьк виникло у 1869&nbsp;р. і до 1924&nbsp;р. називалося Юзівка (у 1924-1961&nbsp;рр. – Сталіно).</p> 
<p class="rvps2">&nbsp;</p> 
