<center>
<img src="/images/gra/2.files/image001.png">
</center>
<p class="rvps2"><b>&nbsp;</b></p> 
<h1>Вінницька область</h1> 
<p class="rvps2"><b>&nbsp;</b></p> 
<p class="rvps2"><b>Утворена</b> 27 лютого 1932 року</p> 
<p class="rvps2"><b>Площа</b> - 26,5 тис. кв. км, 4,4% території України, 11 місце серед її областей</p> 
<p class="rvps2"><b>Центр області</b> - м. Вінниця</p> 
<p class="rvps2"><b>Територія</b> - 63,4 кв. км</p> 
<p class="rvps2"><b>Населення</b> <b>міста</b> – 362,5 тис. жителів</p> 
<p class="rvps2"><b>&nbsp;</b></p> 
<p class="rvps2"><b>&nbsp;</b></p> 
<p class="rvps2"><b>Кількість адміністративних районів</b> - 27</p> 
<p class="rvps2"><b>Міст</b> - 18, у тому числі міст обласного підпорядкування - 7</p> 
<p class="rvps2"><b>Найбільші міста області</b>: Вінниця, Жмеринка, Могилів-Подільський, Хмільник</p> 
<p class="rvps2"><b>Селищ міського типу</b> - 29</p> 
<p class="rvps2"><b>Сільських поселень</b> - 1&nbsp;466</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2"><b>Кількість населення </b>– 1&nbsp;655,0&nbsp;тис. жителів (на 1.08.09 р.)</p> 
<p class="rvps2"><b>Густота населення </b>– 62,5 жителів на 1 кв. км</p> 
<p class="rvps2"><b>Міське</b>: 812,3 тис. жителів</p> 
<p class="rvps2"><b>Сільське</b>: 842,8 тис. жителів</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2"><b>Національний склад</b>: українці – 94,9%, росіяни – 3,8%, поляки – 0,2%</p> 
<p class="rvps2">&nbsp;</p> 
<p class="rvps2">&nbsp;</p> 
<h2>Загальні відомості</h2> 
<p class="rvps2">Розташована в центральній частині Правобережної України, переважно в басейні Південного Буга та лівобережних притоків Дністра (в середній течії річок). Хвиляста лесова рівнина поступово знижується з північного заходу (300&nbsp;м) на південний схід (125&nbsp;м). Долина Південного Бугу поділяє область на дві частини. На північний схід від неї лежить Придніпровська височина з чергуванням межиріч (з висотами до 322&nbsp;м) та глибоко врізаними (до 60&nbsp;м) долинами річок, на південний захід – Подільська височина (352&nbsp;м) з плоскими межиріччями і глибокими (200&nbsp;м) каньйоноподібними долинами. Область багата нерудними корисними копалинами: каолінами, будівельним камінням (граніти, гнейси, пісковики, фосфорити, вапняки, мергелі, трепел, крейда, гіпс, глина, пісок). Клімат області помірно-континенальний з м'якою зимою (-4°, -6°) і теплим вологим літом (+18,6°, +20,5°). Опадів – 550-590&nbsp;мм на рік. На території області 204 річки довжиною понад 10&nbsp;км. До басейну Південного Бугу належать: Згар, Рів, Краснянка, Шпиківка, Сільниця, Дохна, Соб, Снивода, Удич; Дністра – Мурафа, Лядова, Немия, Русава, Марківка; Дніпра – верхів'я Росі з Роською, Гнилоп'яті, Гуйви. Всього ставків 2&nbsp;600, 63 водосховища, 2&nbsp;000 артезіанських свердловин. Серед ґрунтів переважають сірі лісові ґрунти (50,5%) та типові малогумусні чорноземи (42,1%), поширені також дерново-підзолисті ґрунти. Природна рослинність займає близько 17% території області, з них 3% – лучні степи і луки, 0,5% – болота. Площа лісів близько 360 тис. га, понад 43 тис.&nbsp;га – на схилах ярів і балок. Головні лісов породи: дуб звичайний, граб, ясен, клен, липа, в'яз. Тваринний світ різноманітний, налічує 420 видів. Серед них: ссавців - близько 70 видів, птахів – до 300, земноводних – 11, риб – 30. Несприятливі природні процеси: площинний змив, на крутосхилах долин – &nbsp;зсуви, карстові процеси на карбонатних породах. Меліоративні заходи: регулювання стоку річок, протиерозійні та лісомеліоративні насадження. В області 339 територій та об'єктів природно-заповідного фонду, з них державного значення: 20 заказників, 10 пам’яток природи, 30 заповідних урочищ, 11 парків-пам'яток садово-паркового мистецтва.</p> 
<p class="rvps2">&nbsp;</p> 
<p class="rvps2">&nbsp;</p> 
<h2>Історична довідка</h2> 
<p class="rvps2">Перші поселенці відомі з доби палеоліту. Територія Вінниччини була районом, звідки серед племен тогочасної України почало поширюватися землеробство. Тут знаходилися головні центри формування трипільської культури. Пізніше тут проходила південна межа Київської Русі. У XV&nbsp;ст. Східне Поділля (так тоді називали Вінниччину) підпадає під владу литовських князів. Центром краю стає місто Брацлав. Брацлавщина – один з головних осередків формування українського козацтва. На її території відбуваються визначні події Національно-визвольної війни українського народу середини XVIІ&nbsp;ст. Східне Поділля стає складовою частиною Української козацької держави, потім переходить до Османської імперії, повертається під владу польських королів а наприкінці XVIІІ&nbsp;ст. ці землі включила у свій склад Російська імперія. Вінниччина стає частиною Подільської губернії. Поступово Брацлав втрачає статус головного міста краю, його місце займає Вінниця. У роки Української революції у Вінниці перебував уряд УНР, а від 1921&nbsp;р. Вінниця – центр Подільської губернії, згодом – Вінницької області.&nbsp; Після 1954&nbsp;р. межі області незмінні.</p> 
