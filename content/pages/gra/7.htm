<center>
<img src="/images/gra/7.files/image001.png">
</center> 
<p class="rvps2"><b>&nbsp;</b></p> 
<h1>Закарпатська область</h1> 
<p class="rvps2"><b>&nbsp;</b></p> 
<p class="rvps2"><b>Утворена</b> 22 січня 1946 року</p> 
<p class="rvps2"><b>Площа</b> - 12,8 тис. кв. км, 2,1 % території України, 24 місце серед її областей</p> 
<p class="rvps2"><b>Адміністративний</b><b> центр</b> - м.Ужгород</p> 
<p class="rvps2"><b>Територія</b> - 34,4 кв. км</p> 
<p class="rvps2"><b>Населення</b><b> </b><b>міста</b>- 116,0 тис. жителів</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2"><b>Кількість</b><b> адміністративних районів</b> - 13</p> 
<p class="rvps2"><b>Всього</b><b> міст</b> - 11, у тому числі міст обласного підпорядкування - 5</p> 
<p class="rvps2"><b>Найбільші</b><b> міста області</b>: Ужгород, Мукачеве, Хуст, Берегове, Виноградів, Свалява.</p> 
<p class="rvps2"><b>Селищ</b> <b>м</b><b>іського</b><b> типу</b> - 19</p> 
<p class="rvps2"><b>Сільських</b><b> поселень</b> - 580</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2"><b>Кількість</b><b> населення</b> – 1&nbsp;243,9 тис. жителів (на 1.08.09&nbsp;р.)</p> 
<p class="rvps2"><b>Густота населення</b> – 97,2 жителів на 1 кв. км</p> 
<p class="rvps2"><b>Міське</b>: 461,8 тис. жителів</p> 
<p class="rvps2"><b>Сільське</b>: 782,1 тис. жителів</p> 
<p class="rvps2">&nbsp;</p> 
<p class="rvps2"><b>&nbsp;</b></p> 
<p class="rvps2"><b>Національний</b><b> склад</b>: українці – 80,5%, угорці – 12,1%, румуни – 2,6%, росіяни – 2,5%, інші національності - 5,1%</p> 
<p class="rvps2">&nbsp;</p> 
<p class="rvps2">&nbsp;</p> 
<h2>Загальні відомості</h2> 
<p class="rvps2">Лежить на південному заході України у межах південно-західної частини Українських Карпат. Близько 80% території області зайнято гірськими хребтами, міжгірними улоговинами та долинами. На південному заході – Закарпатська низовина (частина Середньодунайської низовини). В межах низовини рельєф рівнинний (102-120&nbsp;м), у Карпатах низькогірний та середньогірний. Гірські хребти витягнуті з північного заходу на південний схід: на півночі – Вододільний хребет, південніше простягаються Полонинський хребет (г. Полонина-Руна, 1&nbsp;479&nbsp;м), розчленований на окремі масиви (полонини Боржава Красна), та Свидовецький хребет (г. Близниця, 1&nbsp;883 м), на схід від якого – хребет Чорногора з найвищою в Україні г. Говерлою (2&nbsp;061&nbsp;м) та Рахівські гори. На території області знайдено 30 видів корисних копалин, серед яких нехарактерні для України: поліметалеві руди, алуніти, перліти, цеоліти, ліпарити. У Солотвинському родовищі – близько 3,5&nbsp;млрд тонн кам'яної солі. Відкрито 13 родовищ карбонатної сировини (мармуризований вапняк, доломіт, мармур), понад 360 родовищ мінеральних вод (на базі цих джерел діють декілька санаторіїв). Розвідано родовища баритових руд. Є запаси бурого вугілля. Клімат помірно-континентальний. На низовині зима коротка, м'яка (-2°, -3° у січні), літо тепле (+19°, +21° у липні), в середньогір'ї зима холодна, тривала (-5°, -9° у січні), літо коротке і прохолодне (+9°, +13°). У горах спостерігається зниження температури з висотою. Річна кількість опадів змінюється від 642&nbsp;мм (Берегове) до 1&nbsp;411&nbsp;мм (Усть-Чорна). В Закарпатті 152 річки завдовжки понад 10 км. Вони належать до басейну Тиси і майже всі беруть початок у горах. Найбільші річки: Тиса, Тересва, Теребля, Ріка, Боржава, Латориця, Уж. Для річок характерні паводки після злив (8-10 паводків на рік). На території області 137 озер льодовикового та загатного походження (найбільше – Синевир, 989&nbsp;м над рівнем моря), 50 ставків і водосховищ.</p> 
<p class="rvps2">Ґрунти переважно – буроземи кислі та дерново-буроземні, буроземно-підзолисті (на горбах, у передгір'ї та на високих терасах гірських річок), лучно-буроземні – на нижніх терасах, а на рівнині – дернові опідзолені і поверхнево-оглеєні. Близько 50% території зайнято лісом. Чітко виражена висотна поясність рослинності. На Закарпатській низовині&nbsp; грабово-дубові та дубові ліси, в передгір'ях і горах до висоти 700&nbsp;м – дубові, до 1&nbsp;300&nbsp;м – букові, до 1&nbsp;500-1&nbsp;550&nbsp;м –ялинові з домішками бука, ялиці, кедрової сосни, вище – субальпійські й альпійські луки тощо. Лучна рослинність поширена у долинах річок та на гірських схилах і гребенях. Тваринний світ багатий, представлений 450 видами: ссавців – понад 70 видів, птахів – 280, риб – 60. Несприятливі природні процеси: в горах – землетруси (до 8-9 балів), часті снігові лавини, інтенсивне вивітрювання, зокрема морозне; зсуви, осипи, обвали. Під час катастрофічних паводків – інтенсивна ерозійна та акумулятивна діяльність річок. На Тисі та її притоках часто утворюються селеві потоки, між Боржавою і Тересвою поширений карст. Сильні вітри спричинюють буреломи. Меліоративні заходи: яружно-балкові насадження та лісонасадження вздовж річок та водоймищ, терасування схилів, створення водорегулюючих дамб, закріплення берегів річок. На Закарпатті – 457 територій та об'єктів природно-заповідного фонду, з яких державного значення: біосферний заповідник, 2 національні природні парки, 18 заказників, 9 пам'яток природи, ботанічний сад, парк-пам'ятка садово-паркового мистецтва, 12 заповідних урочищ.</p> 
<p class="rvps2"><b>&nbsp;</b></p> 
<p class="rvps2"><b>&nbsp;</b></p> 
<h2>Історична довідка</h2> 
<p class="rvps2">Перші люди на території України з'явилися на Закарпатті (археологічні знахідки слідів діяльності стародавньої людини біля містечка Королеве). У літописні часи тут оселилося слов'янське плем'я білих хорватів. В Х&nbsp;ст. на Закарпаття поширилася влада київських князів, але невдовзі ці землі опинилися під владою Угорщини. Добру славу по собі залишив князь Федір Коріятович – володар закарпатських земель наприкінці XІV - на початку XV&nbsp;ст. Втративши землі на Поділлі, він одержав від угорського короля землі на Закарпатті. Його діяльність сприяла розвитку краю. У XVI – XVIІ&nbsp;ст. Закарпаття стає ареною боїв між австрійськими, трансільванськими та турецькими військами. І нарешті входить до складу Австрійської монархії Габсбурґів (від 1867&nbsp;р. – Австро-Угорщина). Після розпаду Австро-Угорщини у 1918&nbsp;р. Закарпаття стає складовою частиною новоутвореної Чехословацької республіки. У березневі дні 1939&nbsp;р. закарпатським українцям вдалося утворити свою державу зі столицею у Хусті, але фашистський режим тогочасної Угорщини силою зброї придушив незалежну Карпатську Україну. Після поразки фашистської Німеччини та її союзників Закарпаття, за угодою між СРСР та Чехо-Словаччиною від 29 липня 1945&nbsp;р., було передане до складу України.</p> 
<p class="rvps2">&nbsp;</p> 
<p class="rvps2">&nbsp;</p> 
