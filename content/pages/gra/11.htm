<center>
<img src="/images/gra/11.files/image001.png">
</center>
<p class="rvps2"><b>&nbsp;</b></p> 
<h1>Кіровоградська область</h1> 
<p class="rvps2"><b>&nbsp;</b></p> 
<p class="rvps2"><b>Утворена</b> 10 січня 1939 року</p> 
<p class="rvps2"><b>Площа</b> - 24,6 тис. кв. км, 4,1 % території України,14 місце серед її областей</p> 
<p class="rvps2"><b>Адміністративний центр</b> - м. Кіровоград</p> 
<p class="rvps2"><b>Територія</b> - 105 кв. км</p> 
<p class="rvps2"><b>Населення м</b><b>іста</b> – 243,0 тис. жителів</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2"><b>Кількість адміністративних районів</b> - 21</p> 
<p class="rvps2"><b>Міст</b> - 12, у тому числі міст обласного&nbsp; підпорядкування - 4</p> 
<p class="rvps2"><b>Найбільші міста області</b>: Кіровоград, Олександрія, Світловодськ, Знам'янка, Долинська, Новоукраїнка</p> 
<p class="rvps2"><b>Селищ міського типу</b> - 27</p> 
<p class="rvps2"><b>Сільських</b><b>&nbsp;</b><b> поселень</b> - 1&nbsp;004</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2"><b>Кількість населення</b> – 1&nbsp;022,3 тис. жителів (на 1.08.09&nbsp;р.)</p> 
<p class="rvps2"><b>Густота населення</b> – 41,6 жителів на 1 кв.&nbsp;км</p> 
<p class="rvps2"><b>Міське</b>: 629,6 тис. жителів</p> 
<p class="rvps2"><b>Сільське</b>: 392,7 тис. жителів</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2"><b>Національний склад</b>: українці – 90,1%, росіяни – 7,5%, молдовани – 0,7%, білоруси – 0,5%</p> 
<p class="rvps2">&nbsp;</p> 
<p class="rvps2">&nbsp;</p> 
<h2>Загальні відомості</h2> 
<p class="rvps2">Лежить у центральній частині України в межиріччі Дніпра та Південного Бугу, на Придніпровській височині (150-200&nbsp;м). Поверхня – підвищена пологохвиляста лесова рівнина, розчленована долинами річок, ярами та балками. Найбільше розчленована північно-східна частина області, що прилягає до Дніпра та Тясмину. Кристалічні породи Українського щита виходять на поверхню у річкових долинах, утворюючи подекуди каньйони, скелясті крутосхили, а у річищах – перекати і пороги. Мінерально-сировинний потенціал області представлений понад 340 родовищами корисних копалин, з яких 100 розробляються: буре вугілля, залізна та нікелева руди, уран. Багато різноманітних будівельних матеріалів: гранітів, габро, лабрадориту, кварциту, мергелю, різних глин, каоліну, пісковиків і скляних пісків. Виявлено родовища платини, алмазів, міді, хрому, вольфраму. Є джерела мінеральних вод. Клімат помірно-континентальний з м'якою зимою, з частими відлигами (-5,4°, -6,5° у січні) та теплим, сухим літом (+20°, +21,5° у липні). Опадів 430-520&nbsp;мм на рік.&nbsp; З південного заходу на північний схід область перетинає смуга високого атмосферного тиску (вісь Воєйкова), на північ від якої переважають вологі повітряні маси з Атлантики, на південь – континентальні. Річки області належать до басейнів Дніпра та Південного Бугу. Всього річок – 438, з яких 120 довжиною понад 10&nbsp;км та 45 – понад 25&nbsp;км. На південному заході – Південний Буг з притоками Інгулом, Синюхою, Синицею, на північному сході – Дніпро з Цибульником та Інгульцем. У межах області створено 77 водосховищ, 1&nbsp;914 ставків. В лісостеповій частині області переважають чорноземи типові середньо- і малогумусні, чорноземи опідзолені (95% площі), ясно-сірі та сірі лісові ґрунти; у степовій – чорноземи звичайні середньо- і малогумусні (95% площі). У долинах річок – чорноземно-лучні і лучно-болотні ґрунти. Ліси та лісонасадження становлять 6,8% території (дуб, ясен, берест, клен, липа, граб). На вододілах у лісостепу (70% його розорано) є кілька великих лісових масивів (Чорний ліс), а у степовій частині області – невеликі байрачні ліси, степові чагарники (глід, терен, жостір тощо) і типчаково-ковилове різнотрав'я. Всього видів тварин в області 427, з них: ссавців – 64, птахів – 250, плазунів – 13, риб – 59. Серед несприятливих кліматичних явищ – посухи, суховії, пилові бурі, град, зливи; серед природних процесів: ерозія, обвали, зсуви. Найбільша еродованість земель (понад 50%) у прилеглій до Дніпра смузі. Спостерігаються абразія берегів водосховищ, по заплавах річок заболочування та засолювання. На території області збудовано 58 протиерозійних ставків, водорегулюючі вали. В області 150 територій та об'єктів природно-заповідного фонду, з них державного значення: 18 заказників, 2 пам'ятки природи, дендропарк, 2 парки-пам'ятки садово-паркового мистецтва, 39 заповідних урочищ.</p> 
<p class="rvps2"><b>&nbsp;</b></p> 
<p class="rvps2"><b>&nbsp;</b></p> 
<h2>Історична довідка</h2>
<p class="rvps2">На території області археологи виявили чимало знахідок, що свідчать про поселення землеробів часів трипільської та чорноліської культур. У VII&nbsp;ст.&nbsp;до н.е. тут жили кочові племена скіфів. Відомо 50 пам'яток ранньослов'янських поселень.&nbsp; Від середини XIV&nbsp;ст. територія Кіровоградщини – під владою Литви, з 1569 р. – під Польщею. У XVI&nbsp;ст. частину цих земель опановують українські козаки. У XVII&nbsp;ст. кордон між &quot;коронними&quot; землями та Землями (Вольностями) Війська Запорозького Низового проходив по річках Вись, Синюха та Південний Буг. Тут проходили межі Буго-Гардівської козацької паланки. Після російсько-турецької війни 1735 – 1739&nbsp;рр. ця територія увійшла до складу Росії і згодом отримала назву &quot;Нова Сербія&quot;. Від 1764&nbsp;р. – частина Новоросійської губернії. На початку XIX&nbsp;ст. територію сучасної області було поділено між Подільською, Катеринославською і Херсонською губерніями. З грудня 1917&nbsp;р. край перебував у вирі бурхливих подій, пов'язаних з боротьбою за владу в Україні. За радянських часів Єлисаветград було перейменовано на Зінов'євськ, а потім на Кіровоград. До 1939&nbsp;р. місто входило до Одеської області.</p> 
<p class="rvps2"><b>&nbsp;</b></p> 
<p class="rvps2">&nbsp;</p> 
