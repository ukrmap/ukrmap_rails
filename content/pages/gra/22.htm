<center>
<img src="/images/gra/22.files/image001.png">
</center>
<p class="rvps2"><b>&nbsp;</b></p> 
<h1>Хмельницька область</h1> 
<p class="rvps2"><b>&nbsp;</b></p> 
<p class="rvps2"><b>Утворена</b> 22 вересня 1937 року</p> 
<p class="rvps2"><b>Площа</b> - 20,6 тис. кв. км, 3,4% території України, 19 місце серед її областей</p> 
<p class="rvps2"><b>Адміністративний</b> <b>центр</b> - м. Хмельницький</p> 
<p class="rvps2"><b>Територія</b> - 52,4 кв. км</p> 
<p class="rvps2"><b>Населення</b> <b>міста</b> – 290,1 тис. жителів</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2"><b>Кількість</b><b> адміністративних районів</b> - 20</p> 
<p class="rvps2"><b>Міст</b> -13, у тому числі міст обласного підпорядкування - 6</p> 
<p class="rvps2"><b>Найбільші</b> <b>міста</b> <b>області</b>: Хмельницький, Кам'янець-Подільський, Шепетівка, Славута, Старокостянтинів, Нетішин</p> 
<p class="rvps2"><b>Селищ</b> <b>м</b><b>іського</b> <b>типу</b> - 24</p> 
<p class="rvps2"><b>Сільських</b> <b>поселень</b> - 1&nbsp;414</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2"><b>Кількість</b><b> населення</b> – 1&nbsp;337,8 тис. жителів (на 1.08.09&nbsp;р.)</p> 
<p class="rvps2"><b>Густота</b> <b>населення</b> – 64,9 жителів на 1 кв. км</p> 
<p class="rvps2"><b>Міське</b>: 724,9 тис. жителів</p> 
<p class="rvps2"><b>Сільське</b>: 612,9 тис. жителів</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2">&nbsp;</p> 
<p class="rvps2"><b>Національний</b> <b>склад</b>: українці – 93,8%, росіяни – 3,6%, поляки – 1,6%</p> 
<p class="rvps2">&nbsp;</p> 
<p class="rvps2">&nbsp;</p> 
<h2>Загальні відомості</h2>
<p class="rvps2">Лежить у західній частині України на лівобережжі Дністра і в розточчі Південного Бугу та приток Прип'яті. Поверхня – підвищена пологохвиляста лесова рівнина. Північна частина області – низовинна зандрово-алювіальна рівнина з лесовими останцями у вигляді горбів, яка лежить у межах Поліської низовини (220-240&nbsp;м). На північному заході невисоким уступом відокремлюється Волинська височина. Центральна частина області лежить на відрогах Придніпровської височини (320-380&nbsp;м). Платоподібна поверхня Придністров'я глибоко розчленована каньйоноподібними річковими долинами, ярами, балками. Південно-західну частину області перетинають Товтри (409&nbsp;м). Тут трапляються карстові форми рельєфу та зсуви. Мінеральні багатства області – нерудні корисні копалини: граніти, каоліни, вапняки, цегельно-черепичні глини, суглинки, піски, крейда, мергель, пісковики, гіпс, бентонітові глини. Є поклади фосфоритів і торфу, джерела мінеральних вод. Клімат помірно-континентальний з м'якою зимою (-5°, -6° у січні) і теплим вологим літом (+18,3°, +19,5° у липні). Опадів – 600-640&nbsp;мм (на північному заході), 500-530&nbsp;мм (на південному сході) на рік. На території області – 165 річок довжиною понад 10&nbsp;км кожна. Річки належать до басейнів Дніпра (Горинь, Случ, Хомора, Корчик), Південного Бугу (Бужок, Вовк, Згар, Рів, Іква), Дністра (Збруч, Смотрич, Тернава, Студениця, Ушиця). Озер мало (в басейні Горині). Споруджено 1&nbsp;858 ставків і водосховищ. Ґрунти – переважно чорноземи опідзолені та чорноземи типові малогумусні (55,5%), темно-сірі опідзолені та сірі лісові. На півночі – дерново-підзолисті. Природна рослинність займає 20% території, з них: 6% – лучні степи і луки, 1% – торфовища. Площа лісів – близько 279,3&nbsp;тис. га (граб, дуб, липа, ясен, на півночі – сосна, ялина, береза). Тваринний світ представлений 311 видами: ссавців – 60, птахів – 190, земноводних – 11, плазунів – 10, риб – близько 40.</p> 
<p class="rvps2">Несприятливі природні процеси – інтенсивний площинний змив. Еродовані ґрунти займають 30,9% площі сільськогосподарських угідь. На крутих схилах балок та річкових долин – зсуви. У Придністров'ї на межиріччях – перезволоження ґрунтів. У районах поширення карбонатних порід – карстові процеси. Меліорації: рекультивація порушених земель, розчищення річищ, закріплення берегів річок, протиерозійні лісонасадження. Територій і об'єктів природно-заповідного фонду – 446, з них державного значення: національний природний парк, 22 заказники, 5 пам'яток природи, ботсад, 9 парків-пам'яток садово-паркового мистецтва, регіональний ландшафтний парк, 17 заповідних урочищ.</p> 
<p class="rvps2"><b>&nbsp;</b></p> 
<p class="rvps2"><b>&nbsp;</b></p> 
<h2>Історична довідка</h2>
<p class="rvps2">Перші поселення на території області з'явилися ще в добу палеоліту, одне з найдавніших – біля с.&nbsp;Лука-Врубловецька. Про поселення антських племен землеробів (II-IV&nbsp;ст.) свідчать різні знахідки, зокрема хліборобський календар, зображений на ритуальній вазі. Упродовж VIII-IX&nbsp;ст. на Хмельниччині жили племена тиверців і волинян. У 1199&nbsp;р. землі відійшли до Галицько-Волинського князівства. Тут було збудовано багато міст-фортець, які захищали населення від набігів печенігів і половців. У XIV&nbsp;ст. землі увійшли до складу Литовського князівства. Пізніше (початок XV&nbsp;ст.) їх захопили поляки, тут було утворене Подільське воєводство з центром у Кам'янці-Подільському. Землями Хмельниччини прокотилася Національно-визвольна війна під проводом Богдана Хмельницького, але за Андрусівською угодою 1667&nbsp;р. вони знову відійшли до Польщі. Після об'єднання Правобережної та Лівобережної України у 1795&nbsp;р. була утворена Подільська губернія. З історією поділля пов’язане ім’я видатного селянського ватажка Устима Кармалюка. До найвизначніших пам’яток області й України належать Кам’янець-Подільский та Меджибізький замки.</p> 
<p class="rvps2"><b>&nbsp;</b></p> 
<p class="rvps2">&nbsp;</p> 
