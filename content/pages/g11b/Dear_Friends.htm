<p><strong>Валентина Бойко</strong><br>
    <strong>Ігор Смаль</strong></p>
  <p>&nbsp;</p>
  <p>&nbsp;</p>
  <p>&nbsp;</p>
  <p align="center"><strong style="font-style: italic; font-size: 24px; text-align: center; font-family: Verdana,Geneva,sans-serif;">СОЦІАЛЬНО-ЕКОНОМІЧНА ГЕОГРАФІЯ СВІТУ</strong></p>
  <p align="center">&nbsp;</p>
<p class="MsoNormal" style="text-align: center;" align="center">&nbsp;</p>
<p class="MsoNormal" style="text-align: center;" align="center">&nbsp;</p>
<p class="MsoNormal" style="text-align: center;" align="center">&nbsp;</p>
<p class="MsoNormal" style="text-align: center;" align="center"><b style=""><span style="font-size: 14pt;">Шановні десятикласники та одинадцятикласники!
  
</span></b></p>

<p class="MsoNormal" style="text-align: justify;"><span style="font-size: 14pt;">&nbsp;</span></p>
<p>Ви вже чимало  дізналися про географічні особливості Землі. Географія
 розкрила перед вами численні  таємниці материків і океанів, вам вже 
відомо про природні дива та економічні  звершення, якими пишається 
Україна. У 10 та 11 класі вивчається географія усього  світу. А починається 
все з цікавості, коли виникають запитання, що стали вже  класичними: 
«Що? Де? Коли?». А потім з’являються і нові: «Що це означає? Чому  так 
відбувається? Для чого треба це робити?». Десятки, сотні запитань 
виникають  щоразу, коли ви слухаєте вчителя, читаєте підручник, 
проглядаєте  інтернет-сторінку чи дивитеся телепрограму. На багато з них
 дає відповіді  географія, тому що її світ безмежний і вражаючий...</p>
<p>
  Курс економічної  і соціальної географії світу озброїть вас сучасним 
баченням багатогранного й  багатоликого, але цілісного світу. Ви 
дістанете уявлення про його природні  ресурси, населення, світове 
господарство і тенденції його розвитку в умовах  інформаційної 
революції, про актуальні проблеми сучасності; дізнаєтесь, які  країни і 
завдяки яким чинникам стали світовими лідерами, чому Африка залишається 
 найбіднішим регіоном, чому рішення, які приймаються у Нью-Йорку чи 
Мілані,  впливають на сільське господарство в Камбоджі і чому молодь у 
різних куточках  планети слухає ту саму музику, що й ви.</p>
<p>
  Наш земляк відомий  письменник Микола Гоголь, який був не байдужий до 
географії і навіть написав у  1829&nbsp;р. «Думки про географію», 
закликав до якомога ширшого ознайомлення зі  світом, з його незліченним 
різноманіттям, який уявлявся б світлою намальованою  картиною. Взявши на
 озброєння думки великого класика, спробуймо разом з  підручником 
відтворити географічну картину світу в її розмаїтті й різнобарвності.  
Потрібні лише ваше бажання, прагнення до нових знань і… цікавість. Із 
неї все і  починається.</p>


<p class="MsoNormal" style="text-align: justify;"><span style="font-size: 14pt; color: black;">&nbsp;</span></p>
<p align="center"><span style="font-size: 14pt;"></span></p>



