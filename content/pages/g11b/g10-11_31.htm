<p><strong>§ 31. Словаччина.</strong></p>
<div align="center"><strong>Пригадайте</strong></div>
<p>
<img src="/images/g11b/g10-11_31_files/quest.jpg" alt="?" style="float: left;" height="72" hspace="12" width="72">
<em>
<ol start="1" style="list-style: decimal inside none;">
    <li>З яким регіоном України має кордон Словацька Республіка?</li>
    <li>В межах якої природної зони та кліматичного пояса знаходиться територія країни?</li>
    <li>До якої мовної групи належить населення держави?</li>
</ol> 
</em></p><br>

<p><strong>Візитна картка</strong></p>
<p><strong>Площа</strong>:49 тис. км2</p>
<p><strong>Населення</strong>:5 463 000 (2010)</p>
<p><strong>Столиця</strong>:Братислава</p>
<p><strong>Офіційна назва</strong>:Словацька Республіка</p>
<p><strong>Державний устрій</strong>:республіка</p>
<p><strong>Законодавчій орган</strong>:Національна рада</p>
<p><strong>Глава держави</strong>:президент</p>
<p><strong>Адміністративний устрій</strong>:унітарна країна (8 областей)</p>
<p><strong>Поширені релігії</strong>:християнство (католики)</p>
<p><strong>Член</strong> ООН НАТО (2004), ЄС (2004)</p>
<p><strong>Державне свято</strong>:день створення словацької республіки 
(1 січня), річниця словацького національного повстання (29 серпня), День
 конституції (1 вересня)</p>	

<p align="center">
<img src="/images/g11b/g10-11_31_files/image001.jpg">
</p>
<p align="center"><strong>Словаччина</strong></p>
<p><strong>ЕГП та природно-ресурсний потенціал.</strong> Словаччина – 
типова внутрішньоконтинентальна країна Центральної Європи, яка немає 
виходу в море. Сухопутні кордони вона має з Україною, Польщею, Чехією, 
Австрією та Угорщиною. Країна переважно гірська, велика частина 
території якої знаходиться в межах Західних Карпат (Герлаховські-Штіт у 
масиві Високих Татр висотою 2655 м). На південному заході та сході 
країни Піддунайська та Потіська низовини, що мають придатні для обробки 
родючі землі.</p>
<p><strong>Клімат</strong> – помірно континентальний. Зима – помірно 
холодна й суха: від -1 – 30С на рівнинах до -120С у горах; літо тепле й 
вологе: від +19 – 210 до +80С. Опадів – 500-700 мм на рік, в горах до 
1000 мм, сніг тут лежить протягом 120 днів, що сприяє розвиткові 
гірського туризму.</p>
<p>По південно-західній частині Словаччини протікає Дунай. Третина 
території Словаччини – це гірські райони, покриті широколистяними та 
змішаними (на південних схилах) і хвойними (на північних схилах) лісами.
 
Надра країни багаті на буре вугілля й лігніт, є нафта й природний газ, 
поклади залізняку, міді, марганцевої руди, магнезиту, мінеральні 
джерела.</p>
<p><strong>Населення.</strong> Національний склад населення країни 
відносно однорідний. Більшість населення складають словаки – 84 %; 
угорців – 11 %, є також чехи, цигани, українці, поляки, євреї та інші 
народи. Державною мовою є словацька мова, яка належить до слов’янської 
групи індоєвропейської мовної сім’ї. Окрім того як розмовна 
використовується чеська, угорська, українська й польська мови. Більшість
 населення сповідує християнську релігію: католики, лютерани, 
кальвіністи, православні.</p>
<p>Чисельність населення в країні збільшується дуже повільно через 
низький природний приріст, найбільш заселеними є рівнинні райони країни,
 середня щільність населення складає 110 чол. на км2. Близько 60 % 
населення мешкає в містах, найбільшими з них є Братислава, Кошице, 
Нітра, Прешов.</p>
<p>Братислава, столиця держави і порт на Дунаї, значний культурний і 
науковий центр. Археологічні розкопки показують сліди проживання тут 
кельтів ще у ІІ – І ст. до н.е. У I ст. н.е. на цьому місці було 
засноване римське поселення.</p>
<p>В місті працюють міжнародний аеропорт, підприємства машинобудування, 
хімічної, нафтохімічної, текстильної, швейної, поліграфічної, харчової 
галузей промисловості.</p>
<p>Кошице, друге за величиною місто в Словаччині на березі річки Горнад.</p> 
<p>Перша письмова згадка про місто зустрічається 1230 р. Це перше місто 
Європи, що отримало власний герб. У 1657 р. тут було засновано 
університет. Ззбереглися унікальні пам’ятники архітектури: один з 
красивіших готичних соборів світу – Св. Альжбети (1378 і 1508), музей 
Східної Словаччини – велична будівля у стилі неоренесанс (1899).</p>
<p>Кошице – великий промисловий і транспортний центр країни, тут 
розвинена металургія, важке машинобудування, харчова, деревообробна 
промисловість, працює аеропорт.</p>
<p>Кошице – центр проведення різноманітних культурних, соціальних і 
спортивних заходів: «Музична весна», фестивалі «Літо мистецтв» і 
духовної музики, конкурс водних лиж, фестиваль вина та інші.</p>
<p><strong>Економіка</strong>. Словаччина зробила істотні економічні 
реформи за останні роки. Реформовано оподаткування, сферу охорони 
здоров’я, пенсійного та соціального забезпечення. Економічні реформи 
позитивно вплинули на рух іноземних інвестицій в країну, крім того 
фінансову допомогу надає країні МВФ.</p>
<p>Словаччина – <strong>індустріально-аграрна</strong> країна, ВВП на 
душу населення якої становить 16 110 $. 4 %, працюючого населення 
зайняті у сільському господарстві, 39 % - у промисловості і 57 % у сфері
 послуг. Основними багатствами країни є буре вугілля, лісові й 
рекреаційны ресурси. До складу ВВП країни сільське господарство дає 2,6 
%, промисловість – 33,4 %, сфера послуг – 64 %.</p>
<p><strong>Промисловість</strong>. Традиційними галузями промисловості 
країни є деревообробна, текстильна й харчова (м’ясна, молочна, 
виноробна, пивоварна). Гарний рівень розвитку мають також чорна й 
кольорова металургія, машинобудування, нафтопереробка, нафтохімія, 
хімія, лісова промисловість...</p>
<p>Найбільшими промисловими підприємствами є хімічний комбінат «Шала», 
«Словнафта», хімічні заводи у Братиславі, заводи важкого машинобудування
 у Мартині та Дубниці-над-Вагом, алюмінієвий комбінат у 
Ж’ярі-над-Гроном. Крім того, значними промисловими центрами країни є 
Кошице, Жар, Гуменне та інші. На річці Ваг побудовано каскад 
гідроелектростанцій.</p>
<p><strong>Сільське господарство.</strong> У сільському господарстві 
переважає землеробство. Культивовані землі складають майже 30 % 
загальної площі країни. Вирощують зернові, цукрові буряки, картоплю, 
льон, тютюн. Розвинено овочівництво, садівництво, виноградарство.</p>
<p><strong>Тваринництво</strong> має в основному м’ясо-молочне спрямування, розводять також свійську птицю. В горах пасуть овець і кіз.</p>
<p><strong>Транспорт.</strong> В країні отримали розвиток майже всі види
 транспорту, крім морського. Залізничний, автомобільний та 
трубопровідний транспорт мають, крім загальнодержавного, ще й транзитне 
значення. Розвинене судноплавство по Дунаю. Основні порти: Братислава й 
Комарно. В столиці працює міжнародний аеропорт.</p>
<p><strong>Зовнішньоекономічні зв’язки.</strong> Словаччина експортує 
транспортні засоби, машини й електроапаратуру, неблагородні метали, 
продукцію хімічної промисловості, мінерали, пластмаси, продукцію 
деревообробки та сільського господарства. Основними споживачами 
словацького експорту є Німеччина, Чехія, Франція, Італія, Польща, 
Угорщина, Австрія, Велика Британія.</p>
<p><strong>Імпортують</strong> машини й транспортне устаткування, 
проміжні промислові товари, паливо, хімікалії, промислові товари 
широкого вжитку з Німеччини, Чесхії, Росії, Угорщини, Австрії, Польщі, 
Південної Кореї.</p>
<p><strong>Рекреаційні</strong> ресурси країни є підґрунтям для розвитку
 туристичної галузі. Далеко за межами Словаччини відомий гірський курорт
 у Високих Татрах: Штребсько-Плесо, приваблюють туристів словацькі 
печери, середньовічні замки Зволен, Орава, Стречно, Тренчин.</p>

<table border="1" cellpadding="0" cellspacing="0" width="100%">
  <tbody><tr>
    <td valign="top" width="672"><p><strong><em><u></u></em></strong></p>
		<p><strong><em><u>Словник термінів і понять </u></em></strong></p>
        <img src="/images/g11b/g10-11_31_files/book.jpg" alt="" align="left" height="76" hspace="12" width="84">
		<p><strong>МВФ</strong><em>(Міжнародний валютний фонд), спеціалізована
 установа ООН, заснована у 1944 р. для упорядкування валютно-фінансових 
стосунків між країнами, підтримці валютних курсів і наданню кредитної 
допомоги для вирівнювання платіжних балансів країн.. Штаб-квартира 
організації розташована у Вашингтоні. Члени – 183 держави (2001). 
Капітал МВФ складається із внесків країн-членів. З 1980-х рр. кредити 
головним чином поступають країнам-членам фонду. МВФ організовує 
регулярні зустрічі з метою обговорення проблем світової економіки, готує
 фінансові програми стабілізації для кризисних і перехідних економік. </em></p>
	</td>
  </tr>
</tbody></table>
