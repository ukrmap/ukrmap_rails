<p><strong>§16 Світове господарство в період НТР, вплив на галузеву структуру та територіальну організацію виробництва.</strong></p> 
<div align="center"><strong>Пригадайте</strong></div>
<p>
<img src="/images/g11b/g10-11_16_files/quest.jpg" alt="?" style="float: left;" height="72" hspace="12" width="72">
<em>
<ol start="1" style="list-style: decimal inside none;">
    <li>Що розуміють під поняттями «науково-технічний прогрес», «науково-технічна революція»?</li>
    <li>На які галузі поділяють господарство?</li>
    <li>Що таке «територіальна організація господарства»?</li>
</ol>
</em></p><br> 
<p>Вирішальний вплив на розвиток світового господарства упродовж усієї історії мав <strong>науково-технічний прогрес (НТП)</strong>
 – постійний динамічний процес удосконалення технології й техніки. Час 
від часу всередині нього спостерігається прискорення появи нововведень. 
Такі періоди називають науково-технічною революцією (НТР) – якісний 
стрибок у розвитку технології й техніки. НТР революція призводить до 
швидкого оновлення номенклатури продукції, що випускається, її 
удосконалення, зростанню сучасних виробництв.</p>
<p>Усього за свою історію людство пережило три НТР. Перша співпала по 
часу з англійською промисловою революцією та характеризувалась широким 
впровадженням у всі сфери господарської діяльності парового двигуна, 
друга була обумовлена заміною його на електричний двигун, а третя – 
появою і активним використанням комп’ютерної техніки.</p>
<p align="center"><strong>Табл. Порівняльна характеристика трьох НТР</strong></p>
<table style="text-align: center;" align="center" border="1" cellpadding="0" cellspacing="0" width="80%">
        <tbody><tr>
	       <td rowspan="2" width="25%">Характеристика</td>
	       <td colspan="3">Науково-технічна революція </td>
        </tr>
        <tr>
	       <td width="25%">Промислова</td>
	       <td width="25%">Технічна</td>
	       <td width="25%">Науково-технічна</td>
        </tr>
        <tr>
	       <td>Тривалість</td>
	       <td>Середина ХVІІІ – середина ХІХ ст</td>
	       <td>Середина ХІХ ст. - середина ХХ ст</td>
           <td>Середина ХХ ст. – до нині</td>
        </tr>
        <tr>
	       <td>Тип виробництв</td>
	       <td>Старі</td>
	       <td>Нові</td>
           <td>Новітні</td>
        </tr>
        <tr>
	       <td>Головні види енергії</td>
	       <td>Парова</td>
           <td>Електрична</td>
           <td>Атомна</td>
        </tr>
        <tr>
	       <td>Головні види машин (символи)</td>
	       <td>Парова машина</td>
           <td>Електродвигун</td>
           <td>ЕОМ та АЕС</td>
        </tr>
        <tr>
	       <td>Місце початку розвитку</td>
	       <td>Велика Британія</td>
           <td>США і Німеччина</td>
           <td>США, Західна Європа, Японія</td>
        </tr>
    </tbody></table>
<p>Наука в епоху НТР утворює обширну сферу людської діяльності; 
науковців в світі – 5-6 млн осіб, тобто 9/10 науковців, що коли-небудь 
жили на Землі, - наші сучасники.</p>
<p>НТР має чотири головні складові частини: науку, техніку і технологію, виробництво і управління</p>
<p>Світове господарство нині перебуває від впливом третьої (сучасної) 
науково-технічної революції, якій властиві такі характерні риси:</p>
<ul>
	<li>перетворення науки на провідну виробничу силу суспільства, зростання наукомісткості виробництва;</li>
    <li>комп’ютеризація всіх сфер життя суспільства, комплексна 
автоматизація і роботизація всі виробничих процесів, використання нових 
конструкційних матеріалів, нових видів та джерел енергії, розвиток 
біотехнологій;</li>
    <li>удосконалення техніки у напряму економії ресурсів і охорони оточуючого середовища;</li>
    <li>вихід на нові рубежі дослідження  Світового океану і космосу;</li>
    <li>докорінна перебудова галузевої і територіальної системи виробництва.</li>
</ul>
<p>В розвитку сучасного світового господарства все більше зростає роль 
науки, що стала своєрідним «виробництвом відкриттів», локомотивом 
розвитку техніки і технології. Вона потребує значних капіталовкладень, 
ґрунтовної підготовки наукових кадрів. Суспільство, яке дбає про свій 
розвиток та добробут, вкладає значні кошти у науку, модернізацію системи
 освіти, підготовку кадрів вищої кваліфікації. Незаперечні успіхи у цій 
сфері мають Японія, США, Велика Британія, Німеччина, Франція.</p>
<p>Перспективною формою територіальної організації науково-виробничих комплексів стали <strong>технополіси </strong>–
 цілеспрямовано сформовані зони  діяльності, в яких поєднуються 
взаємодіючі науково-дослідні інститути, вузи та наукоємні промислові 
підприємства.</p>
<p>Комп’ютеризація, електронізація, автоматизація виробничих процесів 
сприяє перерозподілу трудових ресурсів за галузями господарства. 
Зменшується чисельність зайнятих у матеріальному виробництві, зростає 
частка працюючих у нематеріальній сфері – обслуговуванні, 
банківсько-фінансових установах, освіті, науці.</p> 
<p>НТР впливає  на територіальну організацію виробництва, розміщення продуктивних сил. <strong>Екстенсивний</strong> шлях розвитку економіки за рахунок освоєння нових земель, будівництва нових підприємств, замінюється <strong>інтенсивним</strong>, який передбачає якісне оновлення існуючих підприємств, нових підходів до використання наявних територій.</p>
<p>Змінюється роль чинників, що впливають на розміщення виробництва.</p>
<ol start="1">
	<li>територіальний (чим більша територія, тим більше варіантів щодо розміщення виробництва);</li>
    <li>економіко-географічного положення (ЕГП може бути вигідне, не 
вигідне; центральне, сусідське, приморське; орієнтація на привозну 
сировину та паливо, пожвавлення світової торгівлі вигідним робить 
приморське розміщення);</li>
    <li>природно-ресурсний (визначає розміщення галузей первинного 
виробництва; нині втрачає свій вплив у розміщенні галузей обробної 
промисловості);</li>
    <li>транспортний (сприяє обміну ресурсами, товарами, руху населення;
 нині за рахунок модернізації транспортних засобів в епоху НТР робить 
оправданими перевезення на значні відстані);</li>
    <li>трудоресурсний (кваліфіковані кадри розвинутих країн сприяють 
розміщенню тут «верхніх» ешелонів обробної промисловості, що є найбільш 
наукоємкими та потребують кваліфікованих кадрів; дешева робоча сила 
Південно-Східної Азії притягує працемісткі виробництва з розвинутих 
країн);</li>
    <li>концентрації (укрупнення підприємств сприяє активізації процесу урбанізації, утворенню міських агломерацій);</li>
    <li>наукомісткості (новий чинник, сприяє тяжінню виробництва до 
значних наукових, освітніх центрів, створенню міст - наукових центрів);</li>
    <li>екологічний (обов’язковим є його врахування при модернізації 
існуючих підприємств, розміщенню нових; «брудні» виробництва все частіше
 виносяться в менш індустріалізовані та урбанізовані регіони, 
законодавствами багатьох країн передбачені жорсткі санкції за 
забруднення навколишнього середовища).</li>
</ol> 
<p>Світове господарство знаходиться у постійному поступальному розвитку.</p>

<p><strong>Галузева і територіальна структура світового господарства.</strong></p>
<table border="1" cellpadding="0" cellspacing="0" width="100%">
  <tbody><tr>
    <td valign="top" width="672"><p><strong><em><u></u></em></strong></p>
		<p><strong><em><u>Словник термінів і понять </u></em></strong></p>
        <img src="/images/g11b/g10-11_16_files/book.jpg" alt="" align="left" height="76" hspace="12" width="84">
		<p align="center"><strong></strong></p>
		<p><strong>Галузева структура</strong> – це сукупність споріднених 
груп галузей, які виробляють однорідну продукцію, надають різноманітні 
послуги і здійснюють суспільно корисну діяльність різних видів.</p>
<p><strong>Галузь господарства</strong> — сукупність підприємств, установ, закладів, які виробляють однорідну продукцію та задовольняють однорідні потреби.</p>
		<em></em>
	</td>
  </tr>
</tbody></table>
<p>Сучасна галузева структура світового господарства включає декілька 
сотень різних галузей, які об’єднуються в декілька десятків сфер. На 
вищому, або макрорівні всі відомі на сьогодні галузі світового 
господарства об’єднують у дві глобальні <strong>сфери</strong>: <strong>матеріального виробництва</strong> і <strong>невиробничу</strong>.
 Перша виробляє матеріальні блага, або товари, друга – нематеріальні, 
або послуги. На середньому, або мезорівні всі галузі об’єднують у п’ять 
різних сфер діяльності (табл.. )</p>
<p align="center"><strong>Табл. Сфери та види господарської діяльності</strong></p>
<table style="text-align: center;" align="center" border="1" cellpadding="0" cellspacing="0" width="80%">
        <tbody><tr>
	       <td rowspan="2" width="25%"><strong>Сфера світового господарства</strong></td>
	       <td colspan="2"><strong>Сфера господарської діяльності</strong></td>
	       <td></td>
        </tr>
        <tr>
	       <td width="35%"><strong>Назва</strong></td>
	       <td><strong>Галузевий склад</strong></td>
        </tr>
        <tr>
	       <td rowspan="2">Матеріальна</td>
	       <td>Первинна</td>
	       <td>Сільське й лісове господарство, видобувна промисловість, рибальство</td>
        </tr>
        <tr>
	       <td>Вторинна</td>
	       <td>Обробна промисловість, будівництво</td>
        </tr>
        <tr>
	       <td rowspan="3">Невиробнича</td>
	       <td>Третинна</td>
	       <td>Послуги, торгівля</td>
        </tr>
        <tr>
	       <td>Четвертинна</td>
	       <td>Дослідження, інформація, управління</td>
        </tr>
        <tr>
	       <td>П’ятеринна</td>
	       <td>Прийняття рішень</td>
        </tr>
    </tbody></table>

<p>Первинною сферою вважають таку, що максимально наближена до природи 
та не потребує високого освітнього рівня й кваліфікації працівника. 
Вторинна сфера переробляє продукцію первинної, висуваючи більш високі 
вимоги до кваліфікації та інтелектуальних здібностей персоналу. Третинна
 «вибудовується» на первинній та вторинній, оскільки обслуговує кожну з 
них. Працівник, зайнятий в ній, повинен володіти доброзичливістю, 
привітливістю, послужливістю у поєднанні зі швидкістю та акуратністю. 
Четвертинна  «виростає» з третинної та зберігає тісний зв'язок з 
первинною та вторинною. Працівник цієї сфери має вищу освіту та найвищу 
кваліфікацію. П’ятеринна сфера завершує спектр великої кількості 
різноманітних видів господарської діяльності. Її завдання – забезпечення
 безперебійної, максимально ефективної та збалансованої роботи інших 
сфер. Працівників, які зайняті в третинній сфері, називають «синіми 
комірцями», в четвертинній – «білими», в пятеринній – «золотими».</p>
<p>Для сучасної галузевої структури світового господарства характерне 
наступне співвідношення між окремими галузями та сферами господарської 
діяльності. У сільському господарстві виробляється 1/20 вартості 
світового валового продукту (СВП), а зайнято в ньому майже ? світового 
ЕАН. Частка промисловості у СВП складає 1/3, а ЕАН – 1/5, частка сфери 
послуг – відповідно 3/5 і 1/3. Отже, в сучасній економіці переважаюча 
частка СВП виробляється в сфері послуг, адже її продукція найбільш 
вартісна. При цьому більша частина робочої сили зосереджена в сільському
 господарстві, що пояснюється переважанням аграрного типу економіки 
значної кількості країн, що розвиваються.</p>
<p>Розподіл часток між цими галузями й сферами в різних групах країн 
світу складається по-різному. В країнах Центру в структурі ВВП переважає
 частка сфери послуг, яка відповідає постіндустріальному етапу розвитку 
їхньої економіки. В країнах Напівпериферії в структурі ВВП і ЕАН частка 
сфери послуг нижче, при цьому в структурі ВВП промисловість більше ніж в
 3 рази перевищує сільське господарство, а в структурі ЕАН – 
поступається йому. Це пояснюється більш високим рівнем розвитку 
промисловості у порівнянні з сільським господарством, відповідає 
індустріальному етапу розвитку. В країнах Периферії частка сфери послуг 
порівняно мала, в структурі ВВП промисловість не на багато перевищує 
сільське господарство, а в структурі АЕН – поступається йому в 2,5 рази.
 Такі особливості зумовлені низьким рівнем економічного розвитку цих 
країн з явним переважанням в їхньому господарстві аграрного сектору, що 
відповідає доіндустріальному етапу розвитку.</p> 
<p>Отже, усі національні господарства за галузевою структурою можна 
розділити на три типи: доіндустріальні; індустріальні; 
постіндустріальні.</p>
<p>В галузевій структурі світового промислового виробництва лідирує 
машинобудування (частка 1/3), на другому місці – хімічна промисловість, 
третє зберігає за собою харчова. При цьому в розвинутих країнах більш 
висока частка машинобудування та галузей, які виробляють продукцію 
високого ступеня переробки, та незначна частка видобувної, легкої та 
харчової промисловості. В країнах, що розвиваються, частка видобувної 
промисловості трохи поступається обробній. Всередині останньої паритет 
зберігають машинобудування, харчова й хімічна промисловість.</p> 
<p><strong>Територіальна структура світового господарства</strong> – це 
розміщення галузей господарства по країнах, регіонах, континентах. 
Важливими показниками, які характеризують місце країни в світовій 
економіці є валовий внутрішній продукт (ВВП), валовий національний 
продукт (ВНП), виробництво ВВП на душу населення, чисельність економічно
 активного населення, коефіцієнт спеціалізації. За цими показниками, а 
значить за роллю і місцем у світовій економіці,  країни диференціюють на
 три групи: «Центр», «Напівпериферію», «Периферію». В країнах Центру 
світової економіки ВВП на душу населення перевищує 10 000 дол. на рік, в
 країнах Напівпериферії коливається від 500 до 10 000 дол.на рік, а в 
країнах Периферії менше 500 дол. До країн «Центру» відносяться майже всі
 розвинуті країни та найбагатші країни, що розвиваються – фінансово 
надлишкові  країни – експортери нафти. Напівпериферію утворюють країни з
 середнім рівнем розвитку. Це найчисельніша група, до складу якої 
входять більшість країн, що розвиваються, бувші соціалістичні країни. 
Периферія представлена найбіднішими країнами світу.</p>
<p>Територіальна структура світового господарства розвивалась упродовж 
тривалого періоду. У ХІХ ст. за всіма показниками виділяли Європу, тобто
 світове господарство мало моноцентричний характер. У ХХ ст. з’явився ще
 один центр Світового господарства — США, який незабаром зайняв провідні
 позиції. Після Другої світової війни великими господарськими центрами 
стали Китай, Японія, Індія, Канада, Мексика, Бразилія, а нині — «нові 
індустріальні країни» (НІК) — Північна Корея, Тайвань, Гонконг, 
Сінгапур.</p>
<p>На сьогодні сформувалась поліцентрична модель світового господарства з
 такими центрами: Північно-Американським, ядром якого є економіка США з 
економіками Канади йі Мексики; Європейським, ядром якого є економіка 
країн ЄС на чолі з Німеччиною, Азіатсько-Тихоокеанським, інтеграційне 
ядро якого сформували Японія, Китай та «далекосхідні тигри».</p>
<p>Процес формування полюсів економічного росту триває. Перспективними є
 регіони Північної Євразії, Південної Америки, Австралії та Нової 
Зеландії.</p>
