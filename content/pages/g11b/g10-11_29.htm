<p><strong>§ 29. Польща.</strong></p>
<div align="center"><strong>Пригадайте</strong></div>
<p>
<img src="/images/g11b/g10-11_29_files/quest.jpg" alt="?" style="float: left;" height="72" hspace="12" width="72">
<em>
<ol start="1" style="list-style: decimal inside none;">
    <li>В яких природно-кліматичних умовах розташована територія Польщі?</li>
    <li>На прикладі Польщі, як може вплинути на економіку країни наявність виходу в море?</li>
    <li>До якої мовної групи належить населення Польщі?</li>
</ol> 
</em></p><br>


<p><strong>Візитна картка</strong></p>
<p><strong>Площа</strong>:312,7 тис. км2</p>
<p><strong>Населення</strong>:38 483 000 (2010)</p>
<p><strong>Столиця</strong>:Варшава</p>
<p><strong>Офіційна назва</strong>:Республіка Польща</p>
<p><strong>Державний устрій</strong>:парламентсько-президентська республіка</p>
<p><strong>Законодавчій орган</strong>:двопалатні Національні збори (Сейм і Сенат)</p>
<p><strong>Глава держави</strong>:президент (обирається на 5 років)</p>
<p><strong>Адміністративний устрій</strong>: унітарна республіка (16 воєводств)</p>
<p><strong>Поширені релігії</strong>:християнство (католики)</p>
<p><strong>Член</strong>  ООН, НАТО, ЄС</p>
<p><strong>Державне свято</strong>:річниця Конституції 1791 (3 травня), День незалежності (11 листопада)</p>


<p><strong>ЕГП та природно-ресурсний потенціал.</strong> Держава 
розташована майже в центрі Європи між Карпатами та Балтійським морем, 
межує з Росією, Білоруссю, Україною, Німеччиною, Чехією, Словаччиною й 
Литвою.</p> 
 <p> Велику частину поверхні країни займає невисока рівнина з 
приморськими низовинами та смугою озер. В південній частині – 
Малопольська й Люблінська височини та гори: Судети, Північні Карпати, 
Західні й Східні Бескиди, Високі Татри. Клімат помірний, перехідний від 
жаркого та вологого влітку (+17 – 200С) до помірно холодного взимку (-1 –
 50С). Територія країни відзначається щільною річковою мережею. Головні 
річки: Вісла з Бугом і Одер з притоками. На півночі – велика кількість 
озер. Близько 27 % території зайнято переважно хвойними лісами.</p>
<p>Польща вирізняється значними запасами корисних копалин: Сілезький 
кам’яновугільний басейн (вважається одним з найбагатших у Європі), 
нафта, природний газ, залізна руда, мідь, свинець, цинк, нікель, срібло,
 сірка, кам’яна та калійна солі тощо.</p>
<p><strong>Населення.</strong> Польща – типова однонаціональна країна, 
98 % її населення складають поляки, проживають також українці, білоруси,
 німці, євреї. Понад 95 % – віруючі католики. Державна мова – польська, 
що належить до слов’янської групи індоєвропейської мовної сім’ї.</p>
<p>За часів Другої світової війни Польща втратила приблизно п’яту 
частину свого населення. Повоєнне значне зростання кількості населення 
забезпечило швидке відновлення його чисельності. Процеси падіння 
життєвого рівня та безробіття спричинили міграцію населення з країни до 
розвинутих країн Західної Європи та Англо-Америки. За останні роки 
рівень життя населення покращився, що позитивно відзначилося на 
демографічній ситуації в країні. Процес депопуляції змінився незначним, 
але позитивним природнім приростом населення. В сільському господарстві 
зайнято 17,4 % працездатного населення, в промисловості – 29,2 %, у 
сфері послуг – 53,4 %.</p>
<p>Щільність населення – 123,5 чол. на км2. Внутрішня міграція сприяє 
процесам урбанізації в країни, посилюються розвиток міст, в яких 
проживає близько 65 % населення. Найбільшими з них є Варшава, Лодзь, 
Краків, Вроцлав, Познань, Гданськ, Щецин.</p>
<p>Варшава, столиця Польщі, порт на річці Вісла, великий транспортний 
вузол, є міжнародний аеропорт (Окенце). Місто виникло у XIII ст. біля 
переправи через Віслу і швидко зростало, використовуючи своє вигідне 
торговельне положення.</p>
<p><strong>Промисловість</strong> представлено підприємствами 
машинобудування, металообробки, металургії, хімічної, парфумерної, 
швейної, поліграфічної, харчової промисловості.</p>
<p>Варшава – культурний і науковий центр країни, тут працюють Польська 
академія наук, університет, медична академія, вузи, Народний музей, 
музей Війська Польського, театри.</p>
<p>Лодзь, друге за чисельністю населення місто в центральній частині 
Польщі, на вододілі Вісли та Одри. Значний центр текстильної, хімічної, 
харчової, швейної, меблевої, паперової, поліграфічної промисловості та 
машинобудування. Транспортний вузол. Лодзь – один з найбільших в країні 
академічних центрів, тут працюють університет, політехнічний інститут, 
вища школа кінематографії, телебачення й театру.</p>
<p>Перша письмова згадка про місто відноситься до 1332 р. Засновано на 
річці Човен (звідси назва міста), на торговельній дорозі Торунь-Краків у
 1423 р. Лодзь отримав права міста. Головна вулиця Петрковська – одна з 
найдовших торговельних вулиць Європи. Збереглися безліч храмів різних 
конфесій та найбільше в Європі єврейське кладовище з 1892 р.</p>
<p><strong>Краків</strong>, місто в Польщі, на річці Вісла, засновано на
 місці поселення вислян у VIII-X ст. Значний центр чорної металургії 
(тут за допомогою СРСР побудовано найбільший в країні металургійний 
комбінат) і машинобудування. Розвинено хімічну, цементну, меблеву, 
харчовосмакову, тютюнову, поліграфічну промисловість. Міжнародний 
аеропорт Іоана-Павла II. Найбільший освітній центр: працюють 18 вузів, в
 т.ч. один із найстаріших у Європі Ягеллонський (від імені польського 
короля Владислава Ягайла) університет, обсерваторія, Національний і 
художній музеї тощо.</p>

 <p align="center">
<img src="/images/g11b/g10-11_29_files/image001.jpg">
</p>
<p align="center"><strong>На одній із площ Кракова – старовинної столиці Польщі</strong></p>


<p><strong>Економіка.</strong> Польща – індустріально-аграрна країна. 
ВВП на душу населення складає близько 13 275 $. Реформи 90-х років 
призвели до розвитку приватного бізнесу та перебудови структури 
провідних галузей промисловості країни – машинобудування та текстильної 
промисловості.</p>
<p>Розвинено гірничодобувну промисловість (видобуток кам’яного та бурого
 вугілля, мідних, цинкових і свинцевих руд, кам’яної солі й сірки). 
Важливе місце займають суднобудування, транспортне машинобудування, 
чорна й кольорова металургія, хімічна (виробництво сірчаної кислоти, 
лікарських препаратів, парфумерних і косметичних товарів), текстильна 
(лляна, вовняна й бавовняна) промисловість, а також виготовлення фаянсу 
та фарфору. Польща – один з найбільших виробників сірки: близько 2 млн т
 щорічно.</p>
<p>Швидке нарощування економічного потенціалу й ринкові перетворення в 
економіці значно зміцнили національну валюту Польщі. Структурна 
перебудова сприяє розвитку соціальної сфери та збільшення долі нових 
галузей виробництва.</p>
<p><strong>Промисловість.</strong> До складу ВВП країни сільське господарство дає 4 %, промисловість – 31,3 %, сфера послуг – 64,7 %.</p>
<p>Промисловість Польщі за останні 20 років зазнала значних змін, проте,
 як і раніше, продовжують розвиватися галузі спеціалізації, що склалися 
за часів соціалістичного минулого країни. Основним джерелом 
електроенергії є теплові електростанції, що орієнтуються на власне буре 
(Конін, Радомско) та кам’яне вугілля (Верхня Сілезія).</p>
<p><strong>Машинобудування</strong> спеціалізується на випуску 
металоємного гірничодобувного, енергетичного устаткування, вантажних 
вагонів, морських судів. Випускається продукція сільгоспмашинобудування,
 радіоелектронне та електротехнічне промислове устаткування. Його 
виробництво зосереджено у великих міста:  Катовіце, Забже, Бітом, 
Вроцлав, Лодзь, Гданськ. Польща також спеціалізується на виробництві 
локомотивів і літаків.</p>
<p><strong>Чорна й кольорова металургія</strong> отримали значний 
розвиток на базі Верхньої Сілезії, що має власні запаси вугілля та 
залізняку. Підприємства хімічної промисловості орієнтуються на лінії 
трубопроводів (Бдигощ, Пулави, Плоцьк, Гданськ), морські порти (Щецін) і
 власну хімічну сировину (Тарнобжег, Торунь). 
Внутрішній ринок повністю забезпечує потужна легка промисловість з 
центром в Лодзі (Згеж, Озоркув). Не дивлячись на значну зовнішню 
заборгованість та високий рівень безробіття Польща займає провідне місце
 в Європі за динамікою зростання іноземних інвестицій.</p>
<p><strong>Сільське господарство.</strong> В аграрному секторі 
переважають індивідуальні господарства – це було індивідуальною рисою і 
соціалістичної Польщі, де на відміну від інших соціалістичних країн не 
було колгоспів.</p>
 <p>Головними зерновими культурами є жито, ячмінь, овес, пшениця. 
Важливе значення має плодівництво, вирощування цукрових буряків, 
картоплі, овочів, ягід і фруктів. Ці галузі мають експортне значення.
Ведуча галузь тваринництва – свинарство, а також молочно-м’ясне 
скотарство і птахівництво. Тваринництво Польщі забезпечує внутрішні 
потреби у продуктах харчування і експортує м’ясо та м’ясопродукти, живу 
худобу та тваринницькі корми. Чималий дохід приносить державі морське 
рибальство, розведення риби у внутрішніх водоймах і лісове господарство.</p>
<p><strong>Сільське господарство</strong> забезпечує роботу розгалуженої
 харчової промисловості країни: хлібопекарної, молочної, кондитерської, 
м’ясо- та овочеконсервної тощо, але потребує значних капіталовкладень 
аби вийти на конкурентоспроможний рівень щодо відповідної продукції та 
продуктивності галузі країн Західної Європи.</p>
<p><strong>Транспорт.</strong> В країні отримали значний розвиток усі 
види транспорту. В цілому положення країни сприяло створенню на її 
території транзитних шляхів європейського значення. У пасажиро 
перевезенні лідером є автомобільний транспорт завдяки значній 
реконструкції наявних та будівництву нових доріг. Основними 
автомобільними вузлами є Варшава, Лодзь, Вроцлав, район Верхньої 
Сілезії. Загальна довжина автошляхів дорівнює понад 430 тис. км.</p>
<p><strong>Залізничний транспорт</strong> є провідним у перевезенні 
вантажів внутрішнього та експортно-імпортного сполучення. Польща має 
понад 25 тис. км залізних доріг. В найбільших містах працюють аеропорти:
 Варшава, Лодзь, Краків тощо.</p>
<p><strong>Трубопровідний транспорт</strong> має як внутрішнє, так і транзитне значення. <strong>Морський транспорт</strong> виконує основне експортно-імпортне навантаження. Великі морські порти: <strong>Гданьськ</strong>, <strong>Щецін</strong>, <strong>Гдиня</strong>, <strong>Свиноуйсьцє</strong>. 16 млн жителів країни користуються мережею Internet.</p>
<p><strong>Зовнішньоекономічні зв’язки.</strong> В структурі експорту 
переважають машини й транспортне устаткування, проміжні й готові 
промислові товари, продовольчі товари та живі тварини. Найбільші обсяги 
експортної продукціє спрямовано до Німеччини, Італії, Франції, Великої 
Британії, Чехії та Росії.</p>
<p>Імпортує Польща машини й транспортне устаткування, сировину та 
напівфабрикати, продукцію хімічної промисловості, мінерали, паливо, 
мастила тощо. Основні постачальники цієї продукції: Німеччина, Росія, 
Італія, Нідерланди, Франція, Китай. Значною статтею доходів є 
туристичний бізнес. Найважливіші курорти країни Сопот, Закопане (центр 
зимового туризму та спорту), Величка (бальнеологічний курорт), піщані 
пляжі Балтики та ін.</p>
