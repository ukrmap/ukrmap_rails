<h2>
<strong>Тема 2. Населення світу</strong>
</h2>

<p><strong>§7. Кількість населення світу.</strong></p>
<strong>Упродовж вивчення теми Ви з’ясуєте:</strong>
<br>

<p><img src="/images/g11b/g10-11_7_files/book.jpg" alt="" style="float: left;" height="72" hspace="12" width="72">
</p><ul style="list-style: disc inside url(&quot;images/marker.gif&quot;);">
    <li>кількість населення світу та окремих країн;</li>
    <li>як співвідноситься населення за регіонами світу;</li>
    <li>існуючі типи відтворення населення;</li>
    <li>особливості вікового та статевого складу населення;</li>
    <li>темпи, рівні, форми урбанізації країн та регіонів;</li>
    <li>напрями основних міграційних потоків; </li>
    <li>структуру зайнятості населення та відмінність її за регіонами; </li>
    <li>познайомитесь з найчисельнішими народами та найпоширенішими мовами світу, світовими релігіями.</li>
</ul>

<div align="center"><strong>Пригадайте</strong></div>
<p>
<img src="/images/g11b/g10-11_7_files/quest.jpg" alt="?" style="float: left;" height="72" hspace="12" width="72">
<em>
<ol start="1" style="list-style: decimal inside none;">
    <li>Яка наука вивчає кількісні та якісні характеристики населення?</li>
    <li>Які процеси впливають на зміну кількості населення?</li>
    <li>Які чинники впливають на зміну кількості населення України?</li>
</ol>
</em></p><br>


<p><strong>Населення світу.</strong></p>
<p><strong>Народонаселення (населення)</strong> – природно-історично 
постала й неперервно самовідновлювана в процесі відтворення 
безпосереднього життя сукупність людей, головний компонент людського 
суспільства.</p>
<p>Населення будь-якої території чи країни, вступаючи у взаємодію з 
навколишнім середовищем, виступає з одного боку силою, яка створює 
матеріальні блага, а з іншого – яка їх споживає. Тому для 
соціально-економічної науки дуже важливим є обізнаність з основними 
показниками, що характеризують чисельність населення, його географію, 
структуру, динаміку змін. Народонаселення вивчає цілий ряд наук – 
географія населення, етногеографія, демографія.</p>
<p>За статистичними даними сьогодні на території Земної кулі проживає 
понад 6,8 млрд осіб. Найбільшими за кількістю населення країнами світу є
 Китай (1,3 млрд осіб), Індія (1,1 млрд), США (307 млн), Індонезія (240 
млн), Бразилія (198 млн).</p>
<p>Динаміка зміни кількості населення світу була різної упродовж історії
 людства. З часів появи людини на планеті Земля упродовж багатьох 
тисячоліть приріст населення був незначним, потім почав зростати, а нині
 знову знижується.</p>
<p>Перший «демографічний вибух» припадає на ХVІІ-ХІХ ст., коли 
чисельність населення світу завдяки промисловій революції досягає у 1830
 р. 1 млрд осіб. В наступні роки темпи зростання чисельності населення 
збільшуються, що зумовлюється збільшенням народжуваності та зниженням 
смертності в промислово розвинутих країнах Європи та Північної Америки. 
Вже через 100 років чисельність населення Землі подвоїлась  і склала 2 
млрд осіб, через 30 років (до 60-х років ХХ ст.) – потроїлась (3 млрд 
осіб), а в 1975 р. – зросла до 4 млрд осіб. На початку ХХІ ст. 
численність населення була понад 6 млрд осіб.</p>
<p>Найбільші темпи приросту населення світу за всю історію людства 
припадають на 60-ті роки ХХ ст. – другий «демографічний вибух». Завдяки 
традиційній  високій народжуваності та зменшенню смертності у зв’язку з 
розвитком медицини та якості життя у країнах Латинської Америки та Азії,
 що розвиваються, середньорічний приріст населення перевищив 3 %.</p>
<p>На початку ХХІ ст. середньосвітові темпи приросту населення становили
 1,4 ‰, серед цього в Африці — 2,6 ‰, в Азії й Латинській Америці — 
1,5?2 ‰, у Європі — 0,3 ‰.</p>
<p>За прогнозами ООН до 2025 р. кількість населення світу досягне 8,3 
млрд осіб і до кінця ХХІ ст. стабілізується на позначці 10?12 млрд.</p>
<p>Природний рух населення. Чисельність населення змінюється під впливом
 природного руху (відтворення) – сукупності процесів народжуваності та 
смертності. Природний рух обумовлює постійний процес зміни поколінь і 
відновлення населення. Для того, щоб можна було порівнювати темпи такого
 відтворення в країнах світу, що відрізняються за чисельністю населення,
 розраховують середній показник народжуваності та смертності на 1000 
осіб за рік (проміле - %0). Різницю між показниками народжуваності й 
смертності називають природним приростом. Коефіцієнт природного приросту
 може мати позитивне, негативне або нульове значення, що свідчить про 
збільшення, зменшення або незмінність кількості населення.</p>

<p align="center">
<img src="/images/g11b/g10-11_7_files/image003.jpg">
</p>
<p align="center"><strong>Природний приріст населення</strong></p> 

<p>Різні етапи розвитку людства характеризувались певними історичними особливостями <strong>відтворення населення</strong>.
 Природний рух населення  залежить від соціально-економічних чинників, 
особливо типу економічної моделі суспільства. Теорія, що пояснює 
взаємозалежність між етапами розвитку світової економіки 
(привласнювальне, аграрне, індустріальне, постіндустріальне 
господарство) та демографічними процесами (народжуваність, смертність, 
природній приріст), отримала назву <strong>теорія демографічного переходу</strong>.</p>
<p>Етап панування привласнювального господарства характеризується 
народжуваністю на рівні біологічного максимуму, проте невисокий рівень 
розвитку медицини, проблеми із забезпеченням продовольством, війни 
сприяли також високій смертності. Тому ці показники були врівноважені, а
 часом смертність навіть переважала. Такий тип відтворення населення 
називається <strong>традиційним</strong>.</p>
<p>Аграрне суспільство, для якого характерна багаточисельна сім’я, що є 
головним виробником благ, у поєднанні з досягненнями медицини сприяє 
збільшенню народжуваності та значним зростанням чисельності населення – <strong>демографічного вибуху</strong>. Таке відтворення населення називається <strong>розширеним</strong>.</p>
<p>В епоху індустріалізації сім’я втрачає роль основної економічної 
ланки: її багаточисельність не визначає господарських успіхів. 
Економічного значення набувають індивідуальні особистісні риси людини – 
освіта, підприємливість, творчість. Зростання чисельності населення 
сповільнюється, низька народжуваність компенсується низькою смертністю. 
Такий тип відтворення називається <strong>простим</strong>.</p>
<p>Суспільство в епоху постіндустріального господарства характеризується
 зростанням добробуту, підвищенням культури, розвитком охорони здоров’я,
 що сприяє зниженню смертності та збільшенню очікуваної тривалості 
життя. Такі процеси призводять до <strong>старіння населення</strong>. 
Залученість жінок до суспільного виробництва та зростання витрат на 
освіту й розвиток дитини сприяють зменшенню народжуваності. Природній 
приріст зменшується, в деяких країнах смертність перевищує 
народжуваність, спостерігається <strong>депопуляція</strong> – природне зменшення населення. Такий тип відтворення називається <strong>звуженим</strong>.</p>
<p>В сучасному світі рівень соціально-економічного розвитку країн є 
неоднаковим, вони знаходяться на різних стадіях демографічного переходу 
та їх демографічні показники несхожі.</p>
<p>Відповідно на сьогодні склалось <strong>два типи відтворення населення</strong> (процеси зміни поколінь).</p> 
<p>Для <strong>першого типу відтворення</strong> (за теорією 
демографічного переходу йому відповідають простий та звужений тип 
відтворення) характерні низькі показники народжуваності та смертності, 
значна тривалість життя, у кожній сім’ї зазвичай одна-дві дитини. Він 
характерний для розвинутих країн.</p>
<p><strong>Другий тип відтворення</strong> характерний для країн, що 
розвиваються. Типовими для нього є високі показники народжуваності 
(25-40 ‰), смертності (7-14 ‰), невелика тривалість життя (за теорією 
демографічного переходу йому відповідає розширений тип відтворення).</p>
<p>Для впливу на процеси відтворення держава може проводити <strong>демографічну політику </strong>— систему адміністративних, економічних, пропагандистських заходів, спрямованих на зміну народжуваності в бажаному напрямі.</p>
<p>Більшість країн другого типу відтворення здійснюють політику 
стримування народжуваності та зменшення дитячої (до 5 років) смертності.
 В багатьох країнах законодавчо збільшують вік вступу до шлюбу, 
пропагують переваги малодітної сім’ї. Таким сім ям держава надає цілий 
ряд пільг.</p>
<p>Найбільших успіхів в такій політиці досягли Китай та Індія. У Китаї 
демографічна політика має девіз: «Одна сім’я — одна дитина», «Китайці — 
народ без братів і сестер». У країні створений Державний комітет з 
планування дітонародження, установлені високі вікові межі для вступу в 
шлюб. Так, для жінок межа 22 роки, для чоловіків — 24. Однодітні сім’ї 
користуються цілим рядом пільг: надбавки до заробітньої плати, 
безоплатне медичне обслуговування, доступ до отримання освіти.  В Індії 
діє гасло: «Нас двоє — нам двох». </p>
<p>Проте не всі країни, що розвиваються, проводять демографічну 
політику.  Мусульманські країни не втручаються в процеси природного 
відтворення населення, керуючись релігійною мораллю, а країни Африки — 
через нестачу матеріальних засобів.</p>
<p>Зовсім інші проблеми в розвинутих країнах. Народжуваність у них 
здебільшого невисока, а відповідно кількість населення зростає повільно.
 Виникає проблема дефіциту трудових ресурсів. У зв’язку з цим країни 
здійснюють політику, спрямовану на зростання народжуваності: одноразові 
виплати молодятам, державна допомога при народженні дитини, щомісячні 
виплати на дітей, пільги, кредити для багатодітних сімей тощо.</p>
<p>В цілому світова громадськість шукає шляхи регулювання чисельності 
населення на планеті з метою недопущення загострення політичної, 
демографічної, соціально-економічної ситуації на планеті.</p>
