<p class="MsoNormal" style="text-align: justify; text-indent: 35.45pt;"><b style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">§ 51. Римська культура</span></b></p>

<p class="MsoNormal" style="text-align: justify; text-indent: 35.45pt;"><b><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">1. Культура доби республіки</span></b><b style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK"></span></b></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">На становлення та розвиток культури Римської республіки великий вплив мали
греки, особливо після об'єднання Італії під владою Риму і захоплення ним
грецьких колоній на півдні Апеннінського півострова. Римляни завжди цікавилися
досягненнями різних народів, які можна було практично застосувати у
землеробстві, будівництві, корабельній та військовій справі, тому здобутки
грецької цивілізації викликали надзвичайний інтерес у громадян Римської
республіки.</span></p>

<p class="MsoNormal" style="text-align: justify; text-indent: 35.45pt;"><i style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Освіта</span></i><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">. </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Першим щаблем в освіті римлян було сімейне виховання. Дітей виховували в
повазі до вірувань і звичаїв пращурів. Вони мали беззаперечно підкорятися волі
батька. Вважалося, що справжній громадянин – це слухняний син і дисциплінований
воїн. Зазвичай, порушення батьківської волі суворо каралося.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Наступним кроком у здобутті знань була школа. За доби республіки у римських
школах вивчали так звані сім вільних мистецтв: граматику, логіку, риторику,
геометрію, арифметику, астрономію, музику. Згодом до них додали архітектуру.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Існувало три типи шкіл: початкова, граматична і риторична. У початковій школі
навчалися діти віком від 7 до 12&nbsp;років. Вони опановували письмо, читання
та лічбу. Навчитися писати було нескладно, оскільки слова писали так, як вони й
звучали. Якщо учень пропускав хоча б одну літеру в слові, його били різками.
Цінувалась не краса написання, а швидкість. Дівчатка теж ходили до школи і
вивчали навіть більше дисциплін, ніж хлопчики.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">У граматичній школі юнаки <span style="">12-16 </span>років
вивчали римську й грецьку літературу, латинську і грецьку мови.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Вищою школою можна вважати риторичну, де молоді люди <span style="">16-20 </span>років студіювали філософію,
історію, риторику та право. Як і в греків, школи були приватними, за навчання
доводилося платити. Престижним вважалося навчання в Афінах або на острові
Родос.</span></p>

<p class="MsoNormal" style="text-align: justify; text-indent: 35.45pt;"><i style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Наукові знання</span></i><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">. </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Тогочасні знання з медицини, продовжуючи грецькі наукові
традиції, узагальнив <span class="SpellE"><span style="">Авл</span></span><span style=""> Корнелій <span class="SpellE">Цельс</span> (І&nbsp;ст.
до&nbsp;н.е.) </span>у творі «Про медицину».</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Філософ <span style="">Тит <span class="SpellE">Лукрецій</span>
Кар (95</span>-<span style="">55&nbsp;рр. до&nbsp;н.е.)
</span>у книжці «Про природу речей» виклав вчення грецького мислителя <span class="SpellE">Епікура</span>, який заперечував існування богів. Основними ідеями
твору були ідеї про смертність душі, про незалежність природи від волі богів,
про нескінченність Всесвіту. Тит <span class="SpellE">Лукрецій</span> Кар першим
поділив історію людства на кам'яний, мідний та залізний віки. Але найбільший
внесок у світову наукову скарбницю зробили римляни тим, що створили новий
напрям у наукових знаннях – правознавство. Його «батьком» називають <span class="SpellE"><span style="">Гнея</span></span><span style=""> Флавія (VI&nbsp;ст. до&nbsp;н.е.). </span>У <span style="">II&nbsp;ст.</span> до&nbsp;н.е. з'явилися
перші трактати з права. У часи занепаду республіки, коли закони часто
скасовувалися, доповнювалися або змінювалися, виникла потреба інформувати про
ці зміни громадян. З часів Юлія Цезаря на центральну площу виставляли дошку
«Щоденні відомості римського народу», на якій розміщували повідомлення про
воєнні перемоги та зміст нових законів. Копії розсилали в усі римські
провінції. Цю дошку можна вважати пращуркою сучасних газет.</span></p>

<p class="MsoNormal" style="text-align: justify; text-indent: 35.45pt;"><i style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Література і театр</span></i><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">. </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Рідна для римлян латинська мова внаслідок римських
завоювань перетворилася на мову міжнаціонального спілкування у стародавньому
світі. Вона стала основою для виникнення сучасних мов: італійської,
англійської, іспанської, французької. Латинська мова тривалий час була мовою науки,
а в медицині збереглася і&nbsp;до сьогодні. Відомими є латинські крилаті
вислови: «Карфаген має бути зруйнований», «Прийшов, побачив, переміг» та багато
інших. Латинською мовою були написані найкращі твори римських авторів.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Римська художня література виникла із записів переказів і міфів у <span style="">III&nbsp;ст.</span> до&nbsp;н.е. Одним із її
засновників був <span style="">Лівій Андроник (? </span>-
<span class="SpellE"><span style="">бл</span></span><span style="">. 204&nbsp;р. до&nbsp;н.е.), </span>який
переклав латинською мовою «Одіссею». Література римлян мала на меті виховати
громадянина та патріота. Але римляни любили й розважатися, тому популярним
жанром була комедія. Батьком комедії вважається <span style="">Тит <span class="SpellE">Макцій</span> <span class="SpellE">Плавт</span> (250
</span>- <span class="SpellE"><span style="">бл</span></span><span style="">. 184&nbsp;р. до&nbsp;н.е.), </span>який
написав улюблені віршовані твори латинян «Горщик», «Віслюки», «Хвалькуватий
воїн», де висміював сліпе наслідування грецьких зразків.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Справжнє життя комедії починалося, коли її ставили на сцені. У 240&nbsp;р. до&nbsp;н.е.
відбулася перша вистава латинською мовою. Цей час вважається початком римського
театру.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Засновником римської прози вважають <span style="">Марка
Порція Катона (234</span>-<span style="">149&nbsp;рр. до&nbsp;н.е.).
</span>Йому належить один з перших прозаїчних творів літератури доби
республіки, який зберігся в повному обсязі. Присвячений він землеробству і
містить корисні поради землеробам, а також оспівує сільський спосіб життя і
селян. Саме селяни, на думку Катона, стають найсильнішими й наймужнішими
воїнами. Твір Катона «Начала» був першим викладом історії Риму.</span></p>

<p class="MsoNormal" style="text-align: justify; text-indent: 35.45pt;"><i style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Архітектура.</span></i><span style="font-size: 12pt; font-family: &quot;Arial&quot;,&quot;sans-serif&quot;;" lang="UK"> Розвиваючи мистецтво архітектури, римляни багато в чому наслідували
греків, але пішли далі від своїх учителів. В архітектурі римляни об'єднали
етруську і грецьку традиції та додали східні елементи. Вони урізноманітнили
будівельні матеріали. Саме римляни почали використовувати міцний з'єднувальний
вапняковий розчин, винайшли бетон, який широко використовували з <span style="">II&nbsp;ст.</span> до&nbsp;н.е. У будівництві
римляни широко застосовували арку, вдосконаливши її. Ця дугоподібна конструкція
могла витримати на собі кілька поверхів. Втілюючи заклик «хліба і видовищ!», у
містах будували театри, де місця для глядачів були розташовані півколом.
Зводилися цирки, де влаштовували перегони на колісницях. Римляни першими почали
будувати амфітеатри для жорстоких видовищ – гладіаторських боїв, цькування
диких звірів, а також базиліки – великі криті зали для зборів.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><b style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">2. Культура доби імперії</span></b></p>

<p class="MsoNormal" style="text-align: justify; text-indent: 35.45pt;"><i style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Освіта.</span></i><span style="font-size: 12pt; font-family: &quot;Arial&quot;,&quot;sans-serif&quot;;" lang="UK"> </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">На відміну від доби республіки, коли більшість навчальних закладів були
приватними, імперія почала контролювати систему освіти. Вчителі були державними
службовцями й отримували заробітну платню. Кількість учителів залежала від розміру
міста і відповідно кількості учнів. У IV&nbsp;ст. н.е. всі, хто бажав навчати,
повинні були отримати дозвіл імператора. Значну підтримку школам на давали
заможні люди, зокрема імператори. Продовжували працювати грецькі осередки
ученості: афінські Академій і <span class="SpellE">Лікей</span>, школи в
Александрії Єгипетській.</span></p>

<p class="MsoNormal" style="text-align: justify; text-indent: 35.45pt;"><i style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Наукові знання.</span></i><span style="font-size: 12pt; font-family: &quot;Arial&quot;,&quot;sans-serif&quot;;" lang="UK"> </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Свій внесок у розвиток різних галузей наукових знань зробив
<span style="">Пліній Старший (23(24)</span>-<span style="">79&nbsp;рр.) </span>Найвідомішою його працею
є твір «Природнича історія» У&nbsp;зв'язку із завоюванням римлянами нових
земель розвивалася географія. Відомою є&nbsp;праця «Географія», що належить
перу <span class="SpellE"><span style="">Страбона</span></span><span style="">. </span>Він зібрав у своїй книжці всі наявні
на&nbsp;той час відомості про країни і народи – від Британії до Індії.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">У світову скарбницю увійшли твори <span style="">Клавдія
<span class="SpellE">Птолемея</span><span style="text-transform: uppercase;"> </span>(<span class="SpellE">бл</span>. 90 </span>- <span class="SpellE"><span style="">бл</span></span><span style="">. 160&nbsp;рр.).
Він </span>узагальнив астрономічні спостереження і розробив модель світу. <span class="SpellE">Птолемей</span> вважав, що&nbsp;центром Всесвіту є планета Земля,
яка має форму кулі. Навколо неї, на думку вченого, обертаються Сонце та різні
планети. Його погляди були поширені у Європі протягом багатьох наступних
століть.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Імператорський Рим міг пишатися своїми правознавцями. Сформувалися правничі
школи – <span class="SpellE">Сабініанська</span> і <span class="SpellE">Прокуліанська</span>,
названі за іменами видатних учених Сабіні і <span class="SpellE">Прокула</span>.
Багато праць було присвячено устроєві держави. Серед них найбільш цікавими були
праці <span class="SpellE"><span style="">Цицерош</span></span><span style=""> (106-43&nbsp;рр. до&nbsp;н.е.) і <span class="SpellE">Полібія</span> </span>(<span class="SpellE">бл</span>. <span style="">200</span> - <span class="SpellE"><span style="">бл</span></span><span style="">. 120 <span class="SpellE">pp</span>. до&nbsp;н.е.) </span>у яких вони
розмірковували про переваги і недоліки республіканського устрою. Серед римських
філософів помітні місце посідав <span class="SpellE"><span style="">Луцій</span></span><span style=""> <span class="SpellE">Анней</span> Сенека (<span class="SpellE">бл</span>. 4&nbsp;р. до&nbsp;н.е.
</span>– <span style="">65&nbsp;р.) </span>Він був
вихователем Нерона і політичним діячем. Але імператор, запідозривши філософа
у&nbsp;змові, змусив його покінчити життя самогубством. Сенека розробив учення
про гідність та самоповагу людини. Він стверджував, що ці якості можуть
піднести раба над вільним, бідного над багатим. Значну увагу філософ приділяв
питанням подолання страху перед смертю, моральної рівності людей, існування
долі. Вчення Сенеки інколи вважають одним з джерел виникнення християнської
етики.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Римляни дбайливо ставилися як до своєї держави, так і до її історії.
Історична наука, завдяки якій історію Риму ми знаємо до найдрібніших деталей,
досягла свого розквіту саме у період імперії. Істориками часто ставали люди,
які посідали високе суспільне становище і були добре обізнані з подіями в
країні та за її межами. Інколи істориками були навіть імператори. Так, Юлій
Цезар написав твір «Записки про галльську війну». Майже єдиним джерелом для
вивчення ранньої історії є твори <span style="">Тита
Лівія (59&nbsp;р. до&nbsp;н.е. </span>- <span style="">17&nbsp;р.
н.е.). </span>Він залишив нащадкам твір «Історія Риму від заснування міста».</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Історик <span style="">Плутарх (46</span>-<span style="">120&nbsp;рр.) </span>настільки глибоко знав
грецьку і римську минувшину, що першим зважився на порівняння життя,
діяльності, здобутків та прорахунків найвідоміших державних діячів. У
«Порівняльних життєписах» він розповів про <span class="SpellE">Александра</span>
Македонського і Юлія Цезаря, Демосфена і Цицерона та ін.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Вершиною римської історичної думки вважають «Історію» й «Аннали» <span class="SpellE"><span style="">Таціта</span></span><span style=""> (<span class="SpellE">бл</span>.&nbsp;58 </span>–
<span class="SpellE"><span style="">бл</span></span><span style="">. 117&nbsp;p.). </span>У своїх творах він
розповів про історію Риму часів імперії, про варварські племена, з якими
боровся Рим у той час.</span></p>

<p class="MsoNormal" style="text-align: justify; text-indent: 35.45pt;"><i style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Література</span></i><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">. </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Славнозвісним поетом Давнього Риму був <span class="SpellE"><span style="">Марон</span></span><span style=""> <span class="SpellE">Публій</span> Вергілій (70</span>-<span style="">19&nbsp;рр. до&nbsp;н.е.). </span>«Енеїда»,
«Поема про землеробство», «Пастуші пісні» – це твори, які&nbsp;прославили
митця. У них він звеличує Римську імперію та мужність, працьовитість її&nbsp;громадян.
«Енеїда» розповідала про Енея – сина царя <span class="SpellE">Анхіза</span> і
богині Венери, одного із&nbsp;захисників Трої. Сюжет «Енеїди» не раз
використовували у своїх творах письменники й&nbsp;поети, зокрема І.П.Котляревський.</span></p>

<p class="MsoNormal" style="text-align: justify; text-indent: 35.45pt;"><span class="SpellE"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Публій</span></span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK"> Овідій <span class="SpellE">Назон</span> (43&nbsp;р.
до&nbsp;н.е. </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">- <span class="SpellE"><span style="">бл</span></span><span style="">. 18&nbsp;р.
н.е.) </span>у «Метаморфозах» розповідає про перетворення людей і богів на
тварин і сузір'я, у «<span class="SpellE">Фастах</span>» – про римські релігійні
свята, забуті його сучасниками. Овідій вважав, що найкращі часи – «золотий вік»
– уже минули, але до них можна повернутися, якщо жити, як давні пастухи і
землероби. Так само оспівував «золотий вік» <span style="">Квінт Горацій <span class="SpellE">Флакк</span> (65</span>-<span style="">8&nbsp;рр. </span>до&nbsp;н.е.<span style="">), </span>але, на відміну від Овідія, вважав,
що найкращі часи в майбутньому принесе божественний спаситель.</span></p>

<p class="MsoNormal" style="text-align: justify; text-indent: 35.45pt;"><i style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Архітектура</span></i><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">. </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">За доби імперії відбувся розквіт архітектури. Кожен імператор намагався
прикрасити столицю та інші міста величними спорудами – театрами, амфітеатрами,
базиліками, форумами або термами. Найбільшими були терми імператора <span class="SpellE">Діоклетіана</span>, у яких одночасно могло розміститися 3&nbsp;200
осіб, і терми <span class="SpellE">Каракалли</span>, де відпочивало до 1&nbsp;800
осіб. Крім лазень, у термах облаштовували приміщення для спорту та гімнастики,
зали для відпочинку, бесід, приміщення для виступів ораторів, басейни,
бібліотеки, внутрішній двір з невеличким парком.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Терми <span class="SpellE">Каракалли</span> мали квадратну форму. У центрі
одноповерхової тераси розташовувалася основна будівля. Тут були басейн з
холодною водою, центральний зал, вестибюль, басейн з гарячою водою. По
периметру розміщувалися індивідуальні ванни. Під ними на рівні землі облаштовували
торговельні приміщення, до яких можна було зайти тільки з вулиці. Для терм
потрібно багато води, і її подавали сюди за допомогою акведуків. Акведуки, що
насичували водою величезне місто, мали довжину близько 440&nbsp;км. Вода для
терм підігрівалася в котлах, розміщених у підвалах, а пара нагрівала підлогу.
Оздоблювали терми мозаїками та скульптурами.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Серед палаців розкішшю вирізнявся «Золотий будинок» Нерона. У тронній залі
стояла золота статуя імператора. Складну і чудернацьку конструкцію мала стеля.
Рухливі пластини, з яких вона складалася, приводилися в дію спеціальними
механізмами, і відвідувачі могли бачити на стелі зміни візерунків. Найвідомішим
амфітеатром був Колізей. У ньому могли розміститися 50&nbsp;000 глядачів.
Одночасно на його арені могли битися 2&nbsp;000 гладіаторів. У підземних
приміщеннях розташовувалися тренажерні зали, клітки для звірів, шпиталь для
поранених.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Величним витвором римської архітектури був Пантеон – храм на честь усіх
богів. Його збудували у 118-125&nbsp;рр. за проектом архітектора <span class="SpellE">Аполлодора</span> Дамаського. Пантеон&nbsp;– круглої форми храм.
Його купол у діаметрі сягає 43&nbsp;м.
Усередині він був оздоблений білим та коричневим мармуром.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Римляни прославилися будівництвом доріг. За доби імперії їх спорудили 372.
Довжина шляхів становила понад 80&nbsp;тис.&nbsp;км. Близько 30 доріг сходилися
в Римі. Тому і&nbsp;виник вислів «Усі дороги ведуть до Риму». Дороги будували з
тесаного каменю, гравію, кам'яної плитки, які викладали шарами. Навіть існували
знаки, які повідомляли, на якій відстані від Риму перебуває мандрівник.
Найвідомішою була «<span class="SpellE">Аппієва</span> дорога». Вона сполучала
Рим з <span class="SpellE">Капуєю</span> і простягалася на 330&nbsp;км.
Досягненням римських будівничих вважається міст Траяна (98-117&nbsp;рр.) через <span class="SpellE">р.Дунай</span>.</span></p>

<p class="MsoNormal" style="text-align: justify; text-indent: 35.45pt;"><i style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Образотворче мистецтво</span></i><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">. </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Якщо грецька скульптура прославилася насамперед
узагальненими образами, які втілювали людську красу, то в Римі значного
розвитку набув жанр психологічного скульптурного портрета. Мистецтво «оживило»
історію, залишивши портретну галерею її головних дійових осіб: Юлія Цезаря,
Цицерона, Октавіана та ін.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Фресковий живопис і мозаїка – реалістичні, з багатою колірною гамою,
відображенням об'єму і глибини простору – стали відомі після розкопок міст
Помпеї і&nbsp;<span class="SpellE">Геркуланума</span>, знищених під час
виверження Везувію в 79&nbsp;р. до&nbsp;н.е. Ця трагедія, яка принесла загибель
людям, зберегла життя творам мистецтва. Про живописні портрети тих часів
дізналися з археологічних знахідок у <span class="SpellE">Фаюмській</span> оазі в
Єгипті. Портрети було знайдено в похованнях. Написані на дошках (іноді – тканинах)
на восковій основі, портрети вражають витонченістю, а також майстерністю
передачі не тільки зовнішності, а&nbsp;й внутрішнього світу людини.</span></p>

<p class="MsoNormal" style="text-align: justify; text-indent: 35.45pt;"><i style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Театр.</span></i><span style="font-size: 12pt; font-family: &quot;Arial&quot;,&quot;sans-serif&quot;;" lang="UK"> </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Виникнення театрального мистецтва в Римі пов'язане зі святами врожаю.
Самобутнім римським театральним жанром були міми – побутові комічні сценки
з&nbsp;діалогами, співом, музикою і танцями (своєрідний праобраз сучасної
оперети). Пізніше ставили комедії і трагедії за грецьким зразком. Римські актори
походили із середовища вільновідпущеників або рабів. Вони, як правило, посідали
низьке суспільне становище. У&nbsp;Римі вперше виникають професійні акторські
трупи й камерні (для невеликої кількості глядачів) театральні вистави.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><b style=""><span style="font-size: 12pt; font-family: &quot;Arial&quot;,&quot;sans-serif&quot;; color: green;" lang="UK">Поняття і
терміни</span></b></p>

<p class="MsoNormal" style="text-align: justify; text-indent: 35.45pt;"><b><i><span style="font-size: 12pt; font-family: &quot;Arial&quot;,&quot;sans-serif&quot;; color: green;" lang="UK">Базиліка</span></i></b><i><span style="font-size: 12pt; font-family: &quot;Arial&quot;,&quot;sans-serif&quot;; color: green;" lang="UK"> </span></i><span style="font-size: 12pt; font-family: &quot;Arial&quot;,&quot;sans-serif&quot;; color: green;" lang="UK">– будівля,
що має форму витягнутого прямокутника і поділена вздовж рядами колон.</span></p>

<p class="MsoNormal" style="text-align: justify; text-indent: 35.45pt;"><b style=""><i><span style="font-size: 12pt; font-family: &quot;Arial&quot;,&quot;sans-serif&quot;; color: green;" lang="UK">Акведук</span></i></b><i><span style="font-size: 12pt; font-family: &quot;Arial&quot;,&quot;sans-serif&quot;; color: green;" lang="UK"> – </span></i><span style="font-size: 12pt; font-family: &quot;Arial&quot;,&quot;sans-serif&quot;; color: green;" lang="UK">мостова
споруда для переведення водопроводів через перешкоди.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><b style=""><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">Запитання і завдання</span></b></p>

<p class="MsoNormal" style="margin-left: 36pt; text-align: justify;"><span style="font-size: 12pt; font-family: &quot;Arial&quot;,&quot;sans-serif&quot;; letter-spacing: -0.05pt;" lang="UK">1. Порівняйте досягнення римської культури за доби </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">республіки та імперії.</span></p>

<p class="MsoNormal" style="margin-left: 36pt; text-align: justify;"><span style="font-size: 12pt; font-family: &quot;Arial&quot;,&quot;sans-serif&quot;; letter-spacing: -0.2pt;" lang="UK">2. Опишіть римські терми.</span><span style="font-size: 12pt; font-family: &quot;Arial&quot;,&quot;sans-serif&quot;; letter-spacing: -0.8pt;" lang="UK"></span></p>

<p class="MsoNormal" style="margin-left: 36pt; text-align: justify;"><span style="font-size: 12pt; font-family: &quot;Arial&quot;,&quot;sans-serif&quot;; letter-spacing: -0.1pt;" lang="UK">3. Чим вирізнялися римські архітектурні шедеври </span><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">–<i><span style="letter-spacing: -0.1pt;"> </span></i><span style="letter-spacing: -0.1pt;">Колізей </span>і Пантеон?</span></p>

<p class="MsoNormal" style="margin-left: 36pt; text-align: justify;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">4. Доведіть, що римляни використовували культурні<i> </i>досягнення давніх
греків.</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><span style="font-size: 12pt; font-family: &quot;Arial&quot;,&quot;sans-serif&quot;;" lang="UK">&nbsp;</span></p>
