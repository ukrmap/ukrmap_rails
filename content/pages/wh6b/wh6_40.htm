<p class="MsoNormal" style="text-align: justify; text-indent: 35.45pt;"><b><span style="font-family: &quot;Arial&quot;,&quot;sans-serif&quot;;" lang="UK">§ 40. Грецькі наука і мистецтво</span></b></p>

<p class="MsoNormal" style="margin-left: 0.5pt; text-align: justify; text-indent: 35.45pt;"><b style=""><span style="font-family: &quot;Arial&quot;,&quot;sans-serif&quot;;" lang="UK">1. Наукові знання</span></b></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Еллада
дала людству багатьох видатних учених. Найголовнішою наукою греки вважали
філософію, яка спочатку об'єднувала знання з усіх галузей. її витоки сягають VI&nbsp;ст.
до&nbsp;н.е. В основу грецької філософії та мистецтва покладені уявлення про
силу і&nbsp;красу людини, її особистість, що перебуває в гармонії з природним
середовищем і&nbsp;суспільством. Відомими філософами були <b>Фалес </b>(625-547&nbsp;рр.
до&nbsp;н.е.), <span class="SpellE"><b>Анаксімандр</b></span><b> </b>(611-547рр. до&nbsp;н.е.),
<b>Геракліт </b>(530-470&nbsp;рр.<b> </b>до&nbsp;н.е.<b>), Піфагор </b>(582(580)-500&nbsp;рр.
до&nbsp;н.е.), <b>Сократ </b>(470-399&nbsp;рр. до&nbsp;н.е.),<b> Платон </b>(427-347&nbsp;рр.
до&nbsp;н.е.).</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Найбільше
філософи прагнули з'ясувати, з яких елементів створене все у цьому світі. Фалес
вважав, що з води, Геракліт – з вогню, <span class="SpellE">Анаксімандр</span> – з
повітря. Пізніше <span class="SpellE"><b>Демокріт</b></span><b> </b>(460-370&nbsp;рр.
до&nbsp;н.е.) створив учення про атоми – найдрібніші частинки, з яких
складається вся природа. Сократ увів саме поняття «філософія» – «любов до
мудрості», і всіх мислителів відтоді почали називати філософами. За
вільнодумство Сократа було звинувачено в «поклонінні новим богам», засуджено на
смерть, і він прийняв отруту. Не написавши жодного рядка, Сократ свої думки
передав наступним поколінням через свого видатного учня – Платона, який
продовжив його справу.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Греція
була батьківщиною <b>математики. </b>Одним з перших математиків вважають
Фалеса. Він пояснив виникнення життя у світовому океані без допомоги богів, а
також рух планет, обчислив висоту єгипетських пірамід. За допомогою
математичних розрахунків передбачив сонячне затемнення 585&nbsp;р. до&nbsp;н.е.
Фалес і Піфагор сформулювали перші теореми.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">В Елладі
народилася ще одна наука – <b>історія. </b>її батьком називають <b>Геродота </b>(484
– <span class="SpellE">бл</span>. 426&nbsp;до&nbsp;н.е.). Учений відвідав Єгипет,
Сицилію, Малу Азію, Північне Причорномор'я. Він поставив за мету описати славні
діяння греків, щоб вони лишились у&nbsp;пам'яті нащадків. Його дев'ятитомна
праця розповідала про <span class="SpellE">греко-перські</span> війни, історію
Єгипту, населення Північного Причорномор'я. Ще одним істориком був <span class="SpellE"><b>Ератосфен</b></span><b> </b>(<span class="SpellE">бл</span>.&nbsp;279-194&nbsp;рр.
до&nbsp;н.е.). Він установив час першої Олімпіади і Троянської війни.
Йому&nbsp;належить створення нового календаря, що має 365 днів і високосний рік.
Цим&nbsp;календарем, із деякими змінами, користуються й донині.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Основоположником
<b>медицини </b>був <b>Гіппократ </b>(460-370&nbsp;рр. до&nbsp;н.е.). На його
думку, медицина має сприяти збереженню здоров'я та продовженню життя. Гіппократ
намагався встановити причини хвороби, щоб вилікувати її. Він вважав, що
основний принцип лікаря – «Не нашкодь!» Високі моральні принципи Гіппократа,
його відповідальне ставлення до хворих стали зразком для лікарів усього світу.
І нині всі, хто присвячує себе цій важливій професії, складають клятву
Гіппократа.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><b style=""><span style="font-family: &quot;Arial&quot;,&quot;sans-serif&quot;;" lang="UK">2. Давньогрецьке мистецтво</span></b></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Надбання
давньогрецької архітектури найбільш яскраво втілені в грецьких храмах, які й
донині є взірцями вишуканості й краси. Найдавніші храми будувалися з дерева та
цегли-сирцю. Дерев'яними були колони й дах. Згодом цей матеріал було замінено
надійнішим та міцнішим – каменем. Основою храму слугував підготовлений
майданчик. На ньому з зовнішнього боку встановлювали колони. Вони складалися з
трьох частин: бази (опори), стовбура й капітелі (верхньої частини). Зверху на
колони спирався дах.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">У
грецькій архітектурі переважали два стилі – <b>доричний </b>та <b>іонічний.</b></span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Доричному
притаманні простота, лаконічність, масивність. Він уособлював силу, мужність,
надійність. Особливістю цього стилю було те, що колони не мали бази, а&nbsp;встановлювалися
відразу на майданчик. їхній стовбур вкривали вертикальні жолобки&nbsp;– <span class="SpellE">канелюри</span>. Зазвичай жолобків було не більше 20. Капітель
складалася з двох елементів: круглої кам'яної подушки – ехіни – та квадратної
плити – абаки, що лежала на подушці.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Іонічний
стиль був складніший від доричного. Колони іонічного стилю були витонченими та
стрункими і складалися із більшої кількості деталей. На відміну від доричних,
вони мали базу, а кількість жолобків збільшилася до 24. Так само, як і доричні,
капітелі іонічних колон складалися з ехіни та абаки, але були більш
орнаментовані. Абака нагадувала закручений сувій чи баранячий ріг. Обидва стилі
розвивалися паралельно, їх навіть намагалися поєднувати. У V&nbsp;ст. до&nbsp;н.е.
на основі іонічного виник <b>коринфський </b>стиль. Він був ще <span class="SpellE">вишуканішим</span> за попередні. Колони стали ще стрункішими,
капітель вищою, ніж в іонічному. Вона нагадувала перевернутий догори дзвін.
Ехіну прикрашали тонкі дрібні завитки, що нагадували листки лотоса.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Шедеври
архітектури прикрашали <b>Афінський Акрополь. </b>На невеликому майданчику
(300x130&nbsp;м) грецькі митці побудували прекрасні храми і скульптури.
Спочатку ті, хто підіймався на Акрополь, проходили <b>Пропілеї</b> – парадний
вхід на&nbsp;Акрополь. Він мав два доричних <b>портики, </b>до яких було
прибудовано бібліотеку та&nbsp;картинну галерею. Далі виднівся другий за
розміром храм – <span class="SpellE">Ерехтейон</span>, присвячений легендарному
цареві <span class="SpellE">Ерехтею</span>. Окрасою Акрополя були також
невеликий, але вишуканий храм богині перемоги Ніки та найбільша будівля Афін – <b>храм
Парфенон.</b></span></p>

<p class="MsoNormal" style="text-align: justify; text-indent: 35.45pt;"><b><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></b></p>

<p class="MsoNormal" style="text-align: center;" align="center"><b><span style="font-family: &quot;Arial&quot;,&quot;sans-serif&quot;;" lang="UK"><img src="/images/wh6b/t6_files/image041.jpg" v:shapes="_x0000_i1045" height="209" width="326"></span></b></p>

<p class="MsoNormal" style="text-align: center;" align="center"><b><i style=""><span style="font-family: &quot;Arial&quot;,&quot;sans-serif&quot;;" lang="UK">Парфенон (сучасний вигляд)</span></i></b><i style=""><span style="font-family: &quot;Arial&quot;,&quot;sans-serif&quot;;" lang="UK"></span></i></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><b style=""><span style="font-family: &quot;Arial&quot;,&quot;sans-serif&quot;; color: green;" lang="UK">Поняття і терміни</span></b></p>

<p class="MsoNormal" style="text-align: justify; text-indent: 35.45pt;"><b style=""><i><span style="font-family: &quot;Arial&quot;,&quot;sans-serif&quot;; color: green;" lang="UK">Портик</span></i></b><i style=""><span style="font-family: &quot;Arial&quot;,&quot;sans-serif&quot;;" lang="UK"> </span></i><span style="font-family: &quot;Arial&quot;,&quot;sans-serif&quot;; color: green;" lang="UK">– розміщена перед входом у будинок відкрита
галерея, утворена колонами або стовпами, що підтримують перекриття.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Усередині
оточеного портиками храму височіла 12-метрова скульптура богині Афіни. Основа
статуї була зроблена з дерева. Обличчя вкривали пластини із слонової кістки. На
одяг і озброєння богині скульптор Фідій витратив близько 2&nbsp;т золота. Фриз
Парфенону прикрашала скульптурна композиція довжиною 160&nbsp;м – урочиста
хода афінян.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Не тільки
Афіни, а й інші міста Греції мали власні архітектурні шедеври. Дивом світу
греки називали <b>храм Артеміди в Ефесі. </b>Він був збудований на місці боліт.
Щоб&nbsp;захистити храм від землетрусів, грецькі архітектори поклали в основу
багато змішаної з вугіллям вовни. Але вони не змогли його захистити від лихої
людини. У 356&nbsp;р. до&nbsp;н.е. храм був підпалений Геростратом і загинув у
полум'ї пожежі. Іншим дивом світу елліни вважали <b>храм Зевса Олімпійського. </b>Його
прикрашала статуя Зевса із золота та&nbsp;слонової кістки, яка сягала 18&nbsp;м у висоту. За
допомогою ліфта Зевсу підносили ритуальну їжу.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: center;" align="center"><span style="font-family: &quot;Arial&quot;,&quot;sans-serif&quot;;" lang="UK"><img src="/images/wh6b/t6_files/image043.jpg" v:shapes="_x0000_i1046" height="181" width="142"></span></p>

<p class="MsoNormal" style="text-align: center;" align="center"><b style=""><i style=""><span style="font-family: &quot;Arial&quot;,&quot;sans-serif&quot;;" lang="UK">Голова Зевса з Олімпії</span></i></b></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">У VI&nbsp;ст.
до&nbsp;н.е. давні греки зробили ще один геніальний винахід – <b>театр. </b>Театральне
мистецтво виросло із свят на честь бога <span class="SpellE">Діоніса</span>.
Перший театр з'явився в Афінах. Спочатку вистави відбувалися на площі. Згодом
на південному схилі Акрополя побудували кам'яний театр. За розрахунками
архітекторів він мав умістити всіх мешканців міста. тобто близько 17&nbsp;тис.
чоловік. Театр складався з трьох частин: <span class="SpellE"><i style=""><span style="">театрона</span></i></span><b>
</b>– місць для глядачів, <span class="SpellE"><i style=""><span style="">орхестри</span></i></span><b> </b>–
місця для хору, <span class="SpellE"><i style=""><span style="">скени</span></i></span><b> </b>– місця,
де&nbsp;розміщувалися декорації та виступали актори.</span></p>

<p class="MsoNormal" style="text-align: justify; text-indent: 35.45pt;"><span class="SpellE"><span style="font-family: &quot;Arial&quot;,&quot;sans-serif&quot;;" lang="UK">Глядацькі</span></span><span style="font-family: &quot;Arial&quot;,&quot;sans-serif&quot;;" lang="UK"> місця розташовувалися півколом і поділялися на яруси й
сектори. На&nbsp;вистави до театру допускали як громадян, так і тих, хто був
особисто вільним, але не мав громадянських прав, а також іноземців. Жінки також
мали право прийти до театру, але їм не дозволяли дивитися комедії, оскільки в
них інколи йшлося про суспільне життя.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Деякі
вистави тривали цілий день, тому глядачі брали з собою їжу, а якщо було
холодно,- то й теплий одяг. Грали у виставах тільки чоловіки. Вони виконували
по кілька ролей, у тому числі й жіночих, використовуючи великі та яскраві
маски. Вистави супроводжувалися піснями, музикою, танцями. Глядачі, якщо їм
подобалось, аплодували, а якщо ні, – голосно лаяли акторів і стукали ногами.</span></p>

<p class="MsoNormal" style="text-align: justify; text-indent: 35.45pt;"><b><span style="font-family: &quot;Arial&quot;,&quot;sans-serif&quot;;" lang="UK">Живопис </span></b><span style="font-family: &quot;Arial&quot;,&quot;sans-serif&quot;;" lang="UK">Давньої
Греції дійшов до нас у малюнках на вазах і фресках у&nbsp;громадських спорудах.
У мистецтві розпису були поширені два стилі: <span class="SpellE"><i style=""><span style="">чорнофігурний</span></i></span><i style=""><span style="">
(чорнолаковий) </span></i><span style="">та<i style=""> <span class="SpellE">червонофігурний</span></i><b>.
</b></span>Перший називався так тому, що на керамічний виріб наносили малюнок
чорним лаком, другий – тому, що виріб зафарбовували чорним кольором, а
залишалися малюнки природного червоного кольору обпаленої глини.</span></p>

<p class="MsoNormal" style="text-align: justify; text-indent: 35.45pt;"><b><span style="font-family: &quot;Arial&quot;,&quot;sans-serif&quot;;" lang="UK">Скульптура.
</span></b><span style="font-family: &quot;Arial&quot;,&quot;sans-serif&quot;;" lang="UK">Скульптори зображали головним чином людей та богів. Прославленими майстрами
були <span class="SpellE"><b>Мірон</b></span><b> </b><span style="">(V&nbsp;ст.<b> </b></span>до&nbsp;н.е.<b>), <span class="SpellE">Поліклет</span>
</b><span style="">(V&nbsp;ст.<b> </b></span>до&nbsp;н.е.<b>)
</b><span style="">та<b> Філій </b>(500-</span>431&nbsp;рр.
до&nbsp;н.е.). <span class="SpellE">Мірон</span> працював переважно із бронзою.
Відомою є його скульптура «Дискобол». <span class="SpellE">Поліклет</span>
зображав атлетів-переможців і воїнів. Цей митець прагнув підкреслити гармонію
та красу людського тіла. Фідій працював у Афінах, Дельфах, Олімпії. Він брав
участь у реконструкції Акрополя та прикрашав Парфенон.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Унікальною
була грецька <b>література, </b>особливо <b>поезія. </b>У Давній Греції високо
цінувалося мистецтво віршування. Вірші писали і жерці, і політики, і військові.
Інколи навіть наукові книги й закони записували віршами. На початку <span style="">VII&nbsp;ст.</span> до&nbsp;н.е. з'явилася <i style="">лірична поезія</i> – вірші про почуття,
настрої, переживання людини.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Віршованими
були і <i style="">трагедії </i>та <i style="">комедії</i>. Трагедія – урочистий жанр,
звернений до&nbsp;богів. її творцем вважається <b>Есхіл </b>(525-456&nbsp;рр. до&nbsp;н.е.).
Він написав близько 90&nbsp;творів, з яких збереглися лише сім. Найвідоміші з
них – «Прикутий Прометей», «Агамемнон». Афінський поет <b>Софокл </b><span style="">(496-406&nbsp;рр</span>. до&nbsp;н.е.)
створив близько <i style=""><span style="">120&nbsp;</span></i>трагедій. У своїх творах він відображав погляди
заможних громадян. Найбільш відомі його трагедії – «Цар <span class="SpellE">Едіп</span>»
і «<span class="SpellE">Едіп</span> у Колоні». Творцем комедії був син селянина <b>Аристофан
</b>(<span class="SpellE">бл</span>. 445-385&nbsp;р. до&nbsp;н.е.). Комедія
відображала життя грецького суспільства та&nbsp;висміювала людські недоліки.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Надзвичайно
цінувалося у давніх греків ораторське мистецтво. За допомогою переконливого
слова грецькі оратори схиляли на свій бік народні збори, закликали до відсічі
ворогу, піднімали демос на повстання проти тиранів, доводили правоту в суді.
Відомими промовцями були <span class="SpellE">Ісократ</span>, <span class="SpellE">Гіперід</span>,
<span class="SpellE">Есхін</span>, <span class="SpellE">Перікл</span>, Демосфен.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><b style=""><span style="font-family: &quot;Arial&quot;,&quot;sans-serif&quot;;" lang="UK">Запитання і завдання</span></b></p>

<p class="MsoNormal" style="margin-left: 35.45pt; text-align: justify;"><span style="font-family: &quot;Arial&quot;,&quot;sans-serif&quot;;" lang="UK">1. Уявіть
себе мандрівником, який відвідав Афінський Акрополь. Опишіть свої враження.</span></p>

<p class="MsoNormal" style="margin-left: 35.45pt; text-align: justify;"><span style="font-family: &quot;Arial&quot;,&quot;sans-serif&quot;; letter-spacing: -0.2pt;" lang="UK">2. Назвіть найвідоміших грецьких філософів.</span><span style="font-family: &quot;Arial&quot;,&quot;sans-serif&quot;; letter-spacing: -0.9pt;" lang="UK"></span></p>

<p class="MsoNormal" style="margin-left: 35.45pt; text-align: justify;"><span style="font-family: &quot;Arial&quot;,&quot;sans-serif&quot;; letter-spacing: -0.25pt;" lang="UK">3. Розкажіть про доричний стиль у грецькій архітектурі.</span><span style="font-family: &quot;Arial&quot;,&quot;sans-serif&quot;; letter-spacing: -0.75pt;" lang="UK"></span></p>

<p class="MsoNormal" style="margin-left: 35.45pt; text-align: justify;"><span style="font-family: &quot;Arial&quot;,&quot;sans-serif&quot;; letter-spacing: -0.2pt;" lang="UK">4. Що ви знаєте про грецький театр?</span><span style="font-family: &quot;Arial&quot;,&quot;sans-serif&quot;; letter-spacing: -0.8pt;" lang="UK"></span></p>

<p class="MsoNormal" style="margin-left: 35.45pt; text-align: justify;"><span style="font-family: &quot;Arial&quot;,&quot;sans-serif&quot;; letter-spacing: -0.2pt;" lang="UK">5. Розкрийте всесвітнє значення грецької культури.</span><span style="font-family: &quot;Arial&quot;,&quot;sans-serif&quot;; letter-spacing: -0.8pt;" lang="UK"></span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>
