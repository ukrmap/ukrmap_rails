<p class="MsoNormal" style="text-align: justify; text-indent: 35.45pt;"><b style=""><span style="font-family: &quot;Arial&quot;,&quot;sans-serif&quot;;" lang="UK">§ 37. Повсякденне життя давніх
афінян</span></b></p>

<p class="MsoNormal" style="text-align: justify; text-indent: 35.45pt;"><b style=""><span style="font-family: &quot;Arial&quot;,&quot;sans-serif&quot;;" lang="UK">1. Житло та одяг</span></b></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Житло
греків було дуже простим. Будинок складався з двох частин: чоловічої й&nbsp;жіночої.
Через ворота входили до передпокоїв, з обох боків від яких розташовувалися
господарські приміщення. Далі – головна зала чоловічої половини з колонами.
Посередині в ній стояв вівтар, присвячений Зевсу. З боків до нього примикали
кімнати чоловіків. Коридор напроти головного входу вів до жіночої половини.
Вона також мала залу з колонами та кімнати для жінок. За нею – приміщення для
рабів та слуг. Якщо будинок мав два поверхи, то на другий поверх вели східці.
На другому поверсі були кімнати для гостей та рабів. Тільки верхній поверх мав
вікна, а нижній освітлювався через двері. Стіни білили як ззовні, так і
всередині. Підлога була земляна, глиняна, інколи кам'яна. Деякі будинки мали
опалення, каналізацію. В Афінах, на відміну від країн Стародавнього Сходу,
розкіш не була модною.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Грецький
одяг був так само простим. Складався із сорочки (хітона) і накидки (<span class="SpellE">гіматія</span>) або плаща. Одяг виготовляли із цілого шматка
лляної або вовняної тканини, пізніше – бавовняної. Чоловіки вдягали короткі або
довгі хітони. Жінки носили довгі, до п'ят, легкі, прикрашені вишивкою та
золотом хітони.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><b style=""><span style="font-family: &quot;Arial&quot;,&quot;sans-serif&quot;; color: blue;" lang="UK">Цікаво знати</span></b></p>

<p class="MsoNormal" style="text-align: justify; text-indent: 35.45pt;"><i><span style="font-family: &quot;Arial&quot;,&quot;sans-serif&quot;; color: blue;" lang="UK">Грецький одяг</span></i><span style="font-family: &quot;Arial&quot;,&quot;sans-serif&quot;; color: blue;" lang="UK"></span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;; color: blue;" lang="UK">"Грецький одяг складався з двох основних частин: нижнього одягу,
подібного до сорочки, та накидки, або плаща. Ані сорочка, ані накидка не
викроювалися, а&nbsp;виготовлялися з цілої тканини, яка мала форму довгастого
чотирикутника. Всі зміни, яких зазнавав грецький одяг, стосувалися лише його прикрас,
матеріалу, розмірів, але&nbsp;спосіб виготовлення залишався незмінним від
найдавніших часів".</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;; color: blue;" lang="UK">"Подальші зміни цього одягу відбувалися, імовірно, таким чином:
спочатку його рукави стали розрізати зверху і застібати на плечах пряжками, а
потім їх зовсім прибрали".</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;; color: blue;" lang="UK">"Чоловіки в Греції покривали собі голову тільки для захисту від дощу і
сонця, наприклад, в дорозі чи в театрі під час вистав, що тривали протягом дня.
Жінки носили головний убір виключно як наряд".</span></p>

<p class="MsoNormal" style="text-align: justify; text-indent: 35.45pt;"><i><span style="font-family: &quot;Arial&quot;,&quot;sans-serif&quot;; color: blue; letter-spacing: -0.35pt;" lang="UK">Грецьке взуття</span></i><span style="font-family: &quot;Arial&quot;,&quot;sans-serif&quot;; color: blue;" lang="UK"></span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;; color: blue;" lang="UK">"Проста підошва, підв'язана ременем, була звичайним взуттям для дому
та виходу; сандалії, які також прикріплювалися до ноги ременем, були більш
нарядними: їх&nbsp;взували, відправляючись у гості або на громадські
збори".</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;; color: blue;" lang="UK">"Черевики були двох видів: низькі, що закривали тільки ступню, і
високі, які заходили за щиколотку. До того ж розряду взуття належали і <span class="SpellE">крепідіс</span> та <span class="SpellE">ендромідіс</span>. Перші
були часто підбиті цвяхами. А високі чоботи, схожі на ассирійські, були
переважно взуттям мисливців та мандрівників і взувалися поверх панчіх. Втім,
простолюдини та</span><span style="font-family: &quot;Arial&quot;,&quot;sans-serif&quot;; color: blue;" lang="EN-US">&nbsp;</span><span style="font-family: &quot;Arial&quot;,&quot;sans-serif&quot;; color: blue;" lang="UK">пастухи
також часто носили високе взуття".</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><b style=""><span style="font-family: &quot;Arial&quot;,&quot;sans-serif&quot;;" lang="UK">2. Сім'я та виховання дітей</span></b></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">У Греції
шлюби укладалися за розрахунком батьків. Законним вважався шлюб тільки між
вільними громадянами. Очолював родину традиційно чоловік. Жінки із багатих
родин майже весь час проводили у жіночій частині будинку – <span class="SpellE">гінекії</span>.
Вони займалися не&nbsp;лише домашнім господарством, а й грою в м'яч, доглядом
за зовнішністю, купанням, створенням вишуканих зачісок. У незаможних сім'ях
жінки працювали нарівні з&nbsp;чоловіками. Вийти на вулицю жінка могла лише з
дозволу чоловіка. Вона не мала впливу на громадське життя Афін, хоча в деяких
полісах у жінок було більше прав. Народження дитини у грецькій родині
відзначали пишним бенкетом. Якщо це був хлопчик, на дверях оселі вивішували
маслинову гілку, якщо дівчинка – стрічку. На&nbsp;десятий день дитина
отримувала ім'я. Інколи сім'ї відмовлялися від дівчаток чи дітей, що мали
фізичні вади.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Греки
вважали, що у людині все повинно бути прекрасним – і душа, і розум, і тіло.
Тому великого значення вони надавали освіті та вихованню. Хлопчиків до семи
років виховували батьки. Потім їх передавали у руки педагога – раба, який водив
дітей до школи та стежив за поведінкою їх на вулиці. Школи були початкові, середні
та вищі. У&nbsp;початковій школі учні віком 7-12 років не тільки навчалися
читати, писати, рахувати, а&nbsp;й&nbsp;займалися спортом та музикою. Вранці
учні пізнавали різні науки. Хлопчики напам'ять вчили поеми Гомера. О 12 годині
вони робили фізичні вправи.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">У
середніх школах – гімназіях – перебували юнаки з 12 до 18&nbsp;років. Оскільки
цінувалося ораторське мистецтво, то тут вивчали граматику, риторику (мистецтво
переконливо говорити), займалися гімнастикою. Хлопчаки бігали, стрибали, метали
диск і спис, боролися. Усі школи були приватними, тому за навчання платили
гроші. Найбільш талановиті юнаки навчалися у відомих мислителів, таких як
Піфагор, Сократ, Платон, Аристотель.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Відомою
була Академія Платона, заснована у 388&nbsp;р. до&nbsp;н.е. в саду <span class="SpellE">Академа</span>. Над її входом був напис: «Нехай сюди не зайде той,
хто не обізнаний з математикою». Тут вивчали математику, астрономію, основи
музичного мистецтва. Академіки (учні) відточували свої знання у суперечках – диспутах.
Визначалася тема, і всі по черзі висловлював свої думки. З 18 років юнаки – ефеси
– <span style="">&nbsp;</span>проходили військову службу. У 20&nbsp;років
їхні імена заносили до списків громадян міста. Перед цим вони складали присягу
на вірність полісу. З цього часу вони мали право брати участь у політичному
житті. Лише у 30&nbsp;років чоловіки здобували право обиратися на керівні
посади.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">Дівчаток
від народження і до 15 років, коли вони мали право виходити заміж, виховувала
мама вдома. Так само як і хлопчиків, їх навчали читати й писати, а ще шити,
ткати, виконувати різноманітну домашню роботу. Мати передавала свої знання, щоб
донька в заміжжі уміла керувати господарством.</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><b style=""><span style="font-family: &quot;Arial&quot;,&quot;sans-serif&quot;;" lang="UK">Запитання і завдання</span></b></p>

<p class="MsoNormal" style="margin-left: 35.45pt; text-align: justify;"><span style="font-family: &quot;Arial&quot;,&quot;sans-serif&quot;; letter-spacing: -0.2pt;" lang="UK">1. Опишіть житло давніх греків.</span><span style="font-family: &quot;Arial&quot;,&quot;sans-serif&quot;; letter-spacing: -1.35pt;" lang="UK"></span></p>

<p class="MsoNormal" style="margin-left: 35.45pt; text-align: justify;"><span style="font-family: &quot;Arial&quot;,&quot;sans-serif&quot;; letter-spacing: -0.25pt;" lang="UK">2. Порівняйте чоловічий і жіночий давньогрецький одяг.</span><span style="font-family: &quot;Arial&quot;,&quot;sans-serif&quot;; letter-spacing: -0.75pt;" lang="UK"></span></p>

<p class="MsoNormal" style="margin-left: 35.45pt; text-align: justify;"><span style="font-family: &quot;Arial&quot;,&quot;sans-serif&quot;; letter-spacing: -0.15pt;" lang="UK">3. Які предмети вивчали хлопчики в афінській школі?</span></p>

<p class="MsoNormal" style="margin-left: 35.45pt; text-align: justify;"><span style="font-family: &quot;Arial&quot;,&quot;sans-serif&quot;;" lang="UK">4. Чим
афінське виховання відрізнялося від спартанського?</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>

<p class="MsoNormal" style="text-align: justify; text-indent: 35.45pt;"><span style="font-family: &quot;Arial&quot;,&quot;sans-serif&quot;;" lang="UK">&nbsp;</span></p>
