<p class="rvps2">Шановні п’ятикласники!</p> 
<p class="rvps2">Ви розпочали вивчати історію. Дізналися, що це наука про минуле людства. Довідалися й про те, що досліджувати минуле допомагають багато інших наук, споріднених з історією: хронологія, археологія, палео-графія, топоніміка, етноніміка тощо. Знайомство з ними перетворює уроки історії на сповнені пригод подорожі. Та щоб не збитися в мандрах на манівці, треба добре орієнтуватися в просторі. Адже кожна подія відбувалася не лише в певний час, а й у певному міс-ці. Навчатимуть вас умінню не розгублюватися в історичному просторі історичні карти.</p> 
<p class="rvps2">Історичні карти створюють на основі географічних, з якими вам доводилося працювати на уроках природознавства. Проте історичні карти суттєво відрізня-ються від них. Різницю помічаємо, зокрема, у використанні кольорів. Працюючи з історичною картою, майте це на увазі. Адже, якщо на географічній карті колір позначає висоту місцевості над рівнем моря (зелений – низовини, коричневий – гори), то на історичній кольором позначають території держав, розселення народів тощо. Крім того, зображення на історичній карті позначають події, що відбуваються в часі. Приміром, з карти можна довідатися, як зростала територія держави впро-довж певного часу, куди рухалися війська, коли й де відбулася битва, коли виникло місто і коли було зруйноване нападниками тощо.</p> 
<p class="rvps2">Ось бачите, скільки можна довідатися з історичної карти! Проте свої таємниці історична карта відкриває лише тому, хто вміє її &quot;прочитати&quot;, тобто розшифрувати й витлумачити. Для цього передусім потрібно уважно роздивитися умовні позначки й пояснення до карти, розташовані в її нижньому куті.</p> 
<p class="rvps2">Історичні карти бувають настінними та настільними. Кілька настільних карт спільної тематики, об'єднаних у збірник, називають атласом. Є ще й так звані контурні карти, які ви маєте заповнювати самостійно. Саме атлас, з яким ви почали працювати, та контурні карти допомагатимуть вам вивчати історію. Сподіваємося, що це заняття буде для вас цікавим і надзвичайно захопливим.</p> 
