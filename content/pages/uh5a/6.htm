<p class="rvps2">Столиця Русі за часів свого розквіту була одним з найбільших міст Європи. Насе-лення Києва у 12 – на початку 13 ст. сягало 50 тисяч осіб. Місто складалося з двох великих частин – Гори та Подолу. Гору захищали дві лінії валів. Першу з них спорудили за Володимира Святославича (&quot;город Володимира&quot;), другу – за Ярослава Мудрого (&quot;город Ярослава&quot;). На Горі були розташовані головні храми, монастирі, княжі та боярські двори. Поділ був заселений ремісниками та купцями. Він лежав у долині Дніпра, на березі його протоки Почайни. Його головну ринкову площу – Торговище – прикрашала церква Богородиці Пирогощої.</p> 
<p class="rvps2">З містом були тісно пов'язані його околиці – приміські села, укріплені княжі та боярські двори, монастирі. Серед монастирів найбільшим був Печерський. У перші роки існування його ченці жили в печерах. Згодом храми та келії спорудили на земній поверхні. Серед знаменитих мешканців монастиря – літописець Нестор, іконописець Аліпій, цілитель Агапіт.</p> 
<p class="rvps2">&nbsp;</p> 
<p class="rvps2"><b>Знайдіть за картою відповіді на питання</b><b></b></p> 
<p class="rvps2">1. Які споруди були розташовані в &quot;городі Володимира&quot; та &quot;городі Ярослава&quot;?</p> 
<p class="rvps2">2. Які храми постали в Києві за наступників Ярослава Мудрого?</p> 
<p class="rvps2">3. Які місцевості, крім Гори та Подолу, входили до складу стародавнього Києва?</p> 
<p class="rvps2">4. Як кияни використовували Почайну?</p> 
