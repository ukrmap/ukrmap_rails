<p class="rvps2">Першу державу на наших теренах чужинці знали під назвою Русь. Так називав її і літописець. Від літописної назви держави з центром у Києві вчені-історики утворили назву Київська Русь.</p> 
<p class="rvps2">Вже за перших князів Русь стала однією з найбільших держав Східної Європи. Великого розголосу на-були походи Аскольда та Олега проти Візантії. Укладені цими князями угоди засвідчили міжнародне визнання Русі. Ось чому історики твердять, що ті договори завершили період становлення Київської держави. У наступні роки її авторитет невпинно зростав. Русь значно зміцніла за правління князів Ігоря, Ольги та Святослава. Це, однак, не означало, що кордони держави були сталими. Кожному київському володарю доводилося докладати надзвичайних зусиль, аби поновити свою владу над непокірними племінними князями.</p> 
<p class="rvps2">&nbsp;</p> 
<p class="rvps2"><b>Знайдіть за картою відповіді на питання</b><b></b></p> 
<p class="rvps2">1. Якою річкою і яким морем руські дружини прямували до Візантії?</p> 
<p class="rvps2">2. Які східнослов'янські племінні союзи входили до складу Київської Русі за часів Олега, а які приєднані за Ігоря та Святослава?</p> 
<p class="rvps2">3. До яких країн водив дружини князь Святослав?</p> 
