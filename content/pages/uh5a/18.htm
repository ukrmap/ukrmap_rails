<p class="rvps2">Розпад Російської та Австро-Угорської імперій, що стався внаслідок Першої світової війни, сприяв державному відродженню України. 1917 р. українські партії та громадські організації утворили Українську Центральну Раду. Очолив її Михайло Грушевський. У листопаді 1917 р. було проголошено Українську Народну Республіку (УНР). У квітні 1918 р. влада перейшла до гетьмана Павла Скоро-падського, а офіційною назвою держави стала Українська Держава. Після зречення гетьманом влади Україні довелося одночасно вести війну з російськими більшовиками, білогвардійцями та Польщею. У ці тяжкі часи влада належала Директорії УНР. На західноукраїнських землях у листопаді 1918 р. було проголошено Західноукраїнську Республіку, а 22 січня 1919 р. обидві українські держави об'єдналися. Проте війну було програно, і сусідні держави захопили територію України.</p> 
<p class="rvps2">&nbsp;</p> 
<p class="rvps2"><b>Знайдіть за картою відповіді на питання</b><b></b></p> 
<p class="rvps2">1. Які терени охоплювала УНР?</p> 
<p class="rvps2">2. Яке українське місто було столицею УНР, а яке – ЗУНР?</p> 
<p class="rvps2">3. Які міста зазнали ударів більшовицьких військ узимку 1917–1918 р.?</p> 
