<p class="rvps2">У причорноморських степах після розпаду Золотої Орди господарями почувалися татари. Українські землі зазнавали їхніх постійних спустошливих набігів, які особливо посилилися після переходу Кримського ханства в залежність від Османської імперії. Найбільшим лихом стало захоплення в неволю тисяч бранців. Роль захисників рідної землі взяли на себе збройні загони українців, яких називали козаками. Вони селилися за Дніпровими порогами. Тому українських козаків називали запорозькими. На Запорожжі козаки будували фортеці – Січі. Пізніше Запорозькою Січчю козаки називали свою столицю, а також всі землі за порогами. Вдалі морські походи козаків на турецькі й татарські фортеці припали на перші два десятиліття 17 ст., названі істориками добою героїчних походів.</p> 
<p class="rvps2">&nbsp;</p> 
<p class="rvps2"><b>Знайдіть за картою відповіді на питання</b><b></b></p> 
<p class="rvps2">1. З якими державами межували володіння запорозьких козаків?</p> 
<p class="rvps2">2. Які турецькі фортеці зазнавали атак козаків?</p> 
