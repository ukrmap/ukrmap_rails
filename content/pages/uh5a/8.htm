<p class="rvps2">Попри князівські усобиці Київська Русь зустріла 13 ст. багатою та квітучою державою. Проте зі Сходу загрожував новий ворог – монголи, які в азійських степах утворили свою могутню державу й розпочали завойовувати сусідні народи.</p> 
<p class="rvps2">Перший похід монгольських орд на руські землі відбувся в 1222–1223 рр. Того разу обійшлося без значних руйнувань. Утім, наступні походи, які очолював хан Батий, мали для руських земель важкі наслідки. Найбільшого спустошення зазнали Київська, Переяславська та Чернігівська землі. На підкорених територіях від Уралу та Західного Сибіру до Чорного моря було створено монгольську державу – Золоту Орду. Під її владою опинилась і Русь-Україна.</p> 
<p class="rvps2">&nbsp;</p> 
<p class="rvps2"><b>Знайдіть за картою відповіді на питання</b><b></b></p> 
<p class="rvps2">1. Де відбулася перша битва між монголами та русичами?</p> 
<p class="rvps2">2. У якій послідовності орди Батия здобували міста на українських теренах?</p> 
