<h2><span style="font-family: Arial;">§ 2</span><span style="font-family: Arial;" lang="EN-US">7</span><span style="font-family: Arial;">. Земський рух на українських землях</span></h2>

<p class="bb"><b style=""><span style="font-family: Arial;">Пригадайте</span></b><span style="font-family: Arial;">: <b style="">1</b>. Коли було проведено земську реформу
і з якою метою? <b style="">2</b>. Яку роль
відігравали земства в державній структурі Російської імперії?</span></p>

<p class="6"><span style="font-family: Arial;">&nbsp;</span></p>

<h3><span style="font-family: Arial;">1. Характеристика земського руху</span></h3>

<p class="txt"><span style="font-family: Arial;">Велику роль у загальноімперському
визвольному та українському культурно-просвітницькому рухах відіграли діячі
земського руху.</span></p>

<p class="txt"><span style="font-family: Arial;">Земства, що були виборними
всестановими органами місцевого самоврядування, вже своїм існуванням були
опозиційними до централізованої державної системи Російської імперії з необмеженою
владою царя. Незважаючи на те, що в земствах більшість складали поміщики
(близько 75%), вони в умовах загальнореформаторських настроїв, що панували в
імперії в 60–70-х&nbsp;рр. ХІХ&nbsp;ст., стали носіями ідей подальшої
лібералізації Росії і запровадження конституції. Земства стали основою
ліберального руху в Російській імперії.</span></p>

<p class="txt"><span style="font-family: Arial; letter-spacing: -0.2pt;">У земському
русі можна вирізнити такі напрями діяльності:</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">боротьба за
розширення системи самоврядування;</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">впровадження
конституції, демократизація суспільного життя;</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">підвищення матеріального
та освітнього рівня населення.</span></p>

<p class="txt"><span style="font-family: Arial;">За своїм характером земський рух
був ліберальним. В основі ліберальної альтернативи суспільного розвитку лежала
ідея побудови економічного життя суспільства на засадах вільного ринку і конкуренції.
Держава мала стати правовою, оберігати демократичні права особи і мінімально
втручатися в економічну сферу. Ідеальною формою правління ліберали вважали
конституційну монархію. Не визнаючи революційних форм і методів боротьби, в
основу своєї діяльності вони поклали пошук компромісу з правлячими колами.</span></p>

<p class="txt"><span style="font-family: Arial;">Земський рух був
загальноросійським, проте на Україні він ставив перед собою і такі національні
завдання, як організація початкової освіти українською мовою.</span></p>

<p class="txt"><span style="font-family: Arial;">Перші пореформенні роки (кінець
60&nbsp;– початок 70-х&nbsp;рр.) стали для руху часом організаційного становлення,
усвідомлення місця й ролі серед суспільних сил, кристалізації основної мети та
завданнь. Основну діяльність було спрямовано на покращання
соціально-економічного становища селянства, підняття його освітнього рівня.</span></p>

<p class="txt"><span style="font-family: Arial;">На другому етапі діяльності
(кінець 70-х&nbsp;– початок 80</span><span style="font-family: Arial;" lang="RU">&#8209;</span><span style="font-family: Arial;">х</span><span style="font-family: Arial;" lang="EN-US">&nbsp;</span><span style="font-family: Arial;">рр.) земства стали центрами ліберальної опозиції.
Йшов активний процес об’єднання зусиль земств з метою домогтися проведення
конституційних реформ у Російській імперії.</span></p>

<p class="txt"><span style="font-family: Arial;">Після вбивства царя
Олександра&nbsp;ІІ, в умовах здійснення політики контрреформ
Олександром&nbsp;ІІІ опозиційна діяльність земств почала занепадати, а з
прийняттям закону від 12 червня 1890&nbsp;р. про обмеження представництва
недворянських станів у земствах вона майже припинилась. Проте на початку
ХХ&nbsp;ст. вони знову стають одним з центрів опозиції самодержавству.</span></p>

<p class="txt"><span style="font-family: Arial;">Українські земські організації
належали до найбільш впливових і найрадикальніших на перших двох етапах
земського руху. Вельми активну діяльність земства розгорнули в Чернігівській,
Харківській, Полтавській губерніях. Вони об’єднували різноманітні сили. З-поміж
земських діячів вирізнялись: на Полтавщині&nbsp;– Ф.Лизогуб (майбутній
прем’єр-міністр Української Держави П.Скоропадського у 1918&nbsp;р.), філософ
В.Лесевич, М.Стороженко, В.Науменко, В.Леонтович, Б.Мартос,
М.Туган-Барановський; на Чернігівщині&nbsp;– О.Русов, О.Ліндфорс, І.Шраг,
А.Свєчин, граф Г.Милорадович, М.Василенко, О.Лазаревський; в міській земській
управі працювали М.Вороний, М.Самійленко, М.Чернявський, Б.Грінченко, М.Коцюбинський.</span></p>

<p class="txt"><span style="font-family: Arial;">&nbsp;</span></p>

<h3><span style="font-family: Arial;">2. Опозиційна діяльність земств</span></h3>

<p class="txt"><span style="font-family: Arial;">Від початку створення земств
частина гласних, небайдужих до своїх обов’язків, серйозно взялася до справи
розвитку господарства, медичного обслуговування, народної освіти, ветеринарної
служби, зв’язку, страхування, статистики тощо. Вже перші заходи земств виявили
їхню обмежену компетенцію, а з іншого боку&nbsp;– з’ясували жахливу картину
становища більшої частини населення. Для реальних справ іноді доводилося
виходити за межі дозволеної їм діяльності. У більшості випадків не передбачені
законодавством дії земств розцінювались урядом як крамольні й не дозволялися.
Протягом 1866–1868&nbsp;рр. земства було поставлено під суворий контроль
губернаторів. Також було заборонено земствам налагоджувати між собою зв'язки й
виносити рішення з приводу урядових постанов. У такий спосіб царський уряд
намагався не допустити перетворення земств на осередки опозиції.</span></p>

<p class="txt"><span style="font-family: Arial;">Попри такі обмеження, окремі
земства під впливом своїх ліберальних гласних не полишали плідної праці та
намагались виробити загальні заходи щодо усунення причин незадовільного
матеріального становища селянства. Так, наприклад, гласні чернігівського
губернського земства І.Петрункевич та О.Карпінський протягом 1869–1875&nbsp;рр.
своїми запитами, звертаннями, скаргами порушували питання про хронічне
голодування селян Мглинського і Суразького повітів, пропонували переоцінити їх
землі, знизити викупні платежі, організувати ощадно-позичкові каси, артілі та
переселити в інші повіти найзлиденніших.</span></p>

<p class="txt"><span style="font-family: Arial;">На кінець 70-х&nbsp;рр. припала
найактивніша фаза земського руху, він набрав політичного забарвлення. Цьому
сприяли як зовнішні фактори (активізація національно-визвольних рухів
балканських народів, російсько-турецька війна 1877–1878&nbsp;рр.), так і
внутрішні (розгортання народницького та українського національно-культурного
рухів, антиукраїнська політика царизму).</span></p>

<p class="txt"><span style="font-family: Arial;">У той період провідні діячі
земського руху намагались об’єднати всі сили, що виступали за конституційну
перебудову Російської імперії. Прагнення до консолідації сил проявилось у
земських нарадах і з’їздах, що відбувались у 1878–1879&nbsp;рр. Ініціаторами їх
були відомі гласні чернігівського губернського земства І.Петрункевич,
О.Ліндфорс, О.Карпінський, М.Константинович та ін.</span></p>

<p class="txt"><span style="font-family: Arial;">На початку 1878&nbsp;р. земці
порозумілися з громадівцями і вирішили скликати з’їзд у Харкові під приводом
ювілею Г.Квітки-Основ’яненка (100-річчя з дня народження). Нарада в Харкові
започаткувала політичну організацію земців. Було ухвалено домагатись об’єднання
всіх сил у боротьбі за впровадження конституції в Росії.</span></p>

<p class="txt"><span style="font-family: Arial;">Пожвавленню діяльності земської
опозиції сприяло звернення царя до громадськості з закликом допомогти уряду в
боротьбі проти «крамоли» і «зла». Як компенсацію за допомогу земці зажадали
створення представницького органу, впровадження конституції та проголошення
демократичних свобод.</span></p>

<p class="txt"><span style="font-family: Arial;">У грудні 1878&nbsp;р. в Києві
відбулася нарада представників чернігівського земства, народників, громадівців,
польських орга</span><span style="font-family: Arial;" lang="RU">­</span><span style="font-family: Arial;">нізацій. На нараді земці
запропонували об’єднатися всім силам, що борються за конституційні зміни в
Російській імперії, але зажадали від народників відмовитися від терористичних
методів боротьби. Нарада закінчилась безрезультатно.</span></p>

<p class="txt"><span style="font-family: Arial;">Не зумівши домогтися об’єднання
всіх опозиційних сил, земці вдалися до консолідації власних лав. На початку квітня
1879&nbsp;р. в Москві представники п’яти земських зібрань (Черні­гівської,
Харківської, Полтавської, Тверської і Самарської губерній) скликали з’їзд, який
мав організаційно оформити земський рух у межах Російської імперії. Але того не
сталося.</span></p>

<p class="txt"><span style="font-family: Arial;">А втім, боротьба земців за
конституційні реформи дала свої результати. 12 лютого 1880&nbsp;р. було створено
верховну розпорядчу комісію на чолі з міністром внутрішніх справ
М.Лоріс-Меліковим, яка мала розробити проект майбутніх конституційних реформ.
Це надихнуло земський рух. Земці на своїх зібраннях і з’їздах розробляли і
схвалювали різні проекти реформ і надсилали їх до комісії або цареві. Вони
пропонували впровадження широкого самоврядування, створення представницького
законодавчого органу&nbsp;– Державної думи тощо. Але всі ці пропозиції після
вбивства царя залишилися нереалізованими. Діячі земського руху зазнали урядових
репресій. Спроби організувати широку пропаганду своїх ідей через організацію
видання журналу «Вольное слово» теж не мали успіху. Земський рух, як і ліберальний,
так і залишився аморфним аж до революції 1905&nbsp;р.</span></p>

<p class="txt"><span style="font-family: Arial;">Отож, опозиційна діяльність земств
в основному була легальною і мирною. Вони використовували такі методи і форми:
висловлювання вимог і пропозицій на різних засіданнях, з’їздах, зборах, пресі;
подолання петицій, звернень, прохань до вищих органів влади і до самого царя.</span></p>

<p class="txt"><span style="font-family: Arial;">&nbsp;</span></p>

<p class="MsoHeading7"><span style="font-family: Arial;">Позиція І.І.Петрункевича в
українському питанні</span></p>

<p class="it"><span style="font-family: Arial;">«На Україні моя Батьківщина, там
проминула майже половина мого життя… з Україною я пов’язаний не тільки
холодними ідеями права та державної єдності Росії, а й почуттями, що вкорінені
в крові, у спогадах і враженнях природи, в звуках народної мови, у всьому, що
накладає незабутню печатку на людину і позначає її національне походження. Але
всі ці місцеві впливи не затуляють у мені всієї Батьківщини, і єдність Росії
для мене не тільки державна ідея або співжиття двох національностей, а живе й
неподільне ціле, що має своє дивовижне художнє та безперечне відображення в
таких обдарованих людях, як Гоголь і Короленко, в яких українське й російське,
як окреме й загальне, відобразилося з надзвичайною ясністю. Спробуйте відділити
в них українське від російського: не вийде ні того, ні іншого, живе буде
перетворене на мертве».</span></p>

<p class="bb"><b style=""><span style="font-family: Arial;">Поміркуйте</span></b><span style="font-family: Arial;">: <b style="">1</b>. Якими були основні світоглядні
позиції провідників земського руху на українських землях? <b style="">2</b>. Що в діяльності загальноімперського земського руху сприяло
розвиткові українського?</span></p>

<p class="txt"><span style="font-family: Arial;">&nbsp;</span></p>



<h4><span style="font-family: Arial;">Запитання і завдання</span></h4>



<p class="aa"><span style="font-family: Arial;">1. Чим була зумовлена поява
земського руху?</span></p>

<p class="aa"><span style="font-family: Arial;">2. Яку основну мету переслідував
земський рух?</span></p>

<p class="aa"><span style="font-family: Arial;">3. Якими були зв’язок і вплив
земського руху на український?</span></p>

<p class="aa"><span style="font-family: Arial;">4. Охарактеризуйте опозиційну
діяльність земств.</span></p>

<p class="aa"><span style="font-family: Arial;">5. Чи міг земський рух суттєво
вплинути на політичне становище українських земель?</span></p>

<p class="aa"><span style="font-family: Arial;">6. Які основні наслідки діяльності
земського руху?</span></p>

<p class="MsoNormal">&nbsp;</p>

<p class="MsoNormal" style="text-align: justify;"><span style="font-size: 14pt; color: black;">&nbsp;</span></p>
<p align="center"><span style="font-size: 14pt;">&nbsp;&nbsp;</span></p>
