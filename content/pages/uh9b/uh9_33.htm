<h2><span style="font-family: Arial;">§ 3</span><span style="font-family: Arial;" lang="EN-US">3</span><span style="font-family: Arial;">. Українська література, мистецтво та музика у другій
половині ХІХ&nbsp;ст.</span></h2>

<p class="6"><span style="font-family: Arial;">&nbsp;</span></p>

<h3><span style="font-family: Arial; letter-spacing: -0.2pt;">1. Розвиток
української літератури у другій половині ХІХ&nbsp;ст.</span></h3>

<p class="txt"><span style="font-family: Arial;">У другій половині XIX&nbsp;ст.
романтизм у літературі поступився місцем реалізмові. Останній передбачав
відображення реальної дійсності й оточення героя, точне відтворення всіх
аспектів життя, обґрунтування дій і почуттів персонажів психологічними й
соціальними умовами. Як і в інших європейських літературах, в українській
літературі зародки реалістичного стилю були зв’язані з фольклором, з народними
гумористичними й сатиричними оповіданнями, а також із давньою літературою.</span></p>

<p class="txt"><span style="font-family: Arial;">Своєрідність української
літератури позначались і на особливості українського реалізму. Звернення до
народних джерел, захоплення етнографізмом і тривале панування романтичних
поглядів, сповільнений та деформований внаслідок історичних обставин розвиток
літератури в попередній період зумовили те, що романтизм із його захопленням
героїзмом минулого, поетизацією сильних пристрастей і міцних людей козацької
доби співіснував із реалізмом у творчості письменників другої половини
ХІХ&nbsp;ст.</span></p>

<p class="txt"><span style="font-family: Arial;">Художні й публіцистичні твори
найвидатніших діячів української культури другої половини ХІХ&nbsp;ст. містять
глибокі роздуми про тодішнє сучасне і майбутнє українського народу,
відображають історичні подвиги минулого, оспівують визвольну боротьбу за
державну незалежність України.</span></p>

<p class="txt"><span style="font-family: Arial;">Перехід від романтизму до реалізму
добре помітно на творчості Марка Вовчка (Марія Вілінська-Маркович, 1834–1907).
Вона продовжила тему творчості Тараса Шевченка, присвячену становищу покріпаченого
селянства, особливо жінок («Одарка», «Горпина», «Козачка»). Засобами фольклору
письменниця скористалась у казках та оповіданнях для дітей.</span></p>

<p class="txt"><span style="font-family: Arial;">Долею простої селянки переймалась
у своїх творах Ганна Барвінок (1828–1911). Народницько-просвітницьку ідеологію
сповідував Степан Руданський (1833–1873). Популярними стали його гумористичні
«Співомовки», де переплелися національні й соціальні спостереження. Добре знали
у школах байки Леоніда Глібова. На Буковині Юрій Федькович (1834–1888) поєднав
впливи західноєвропейської поезії з буковинським фольклором.</span></p>

<p class="txt"><span style="font-family: Arial;">Реалістично змалював історію
українського села Іван Нечуй-Левицький (1838–1918). У повісті «Микола Джеря»
зображено поневіряння селянина, втікача від панщини, а в повісті «Кайдашева сім’я»
з любов’ю і болем за рідний народ розкрито бідність і обмеженість сільського
життя. Найвидатніший соціальний роман своєї доби «Хіба ревуть воли, як ясла
повні» («Пропаща сила») написав Панас Мирний (1849–1920) разом із братом Іваном
Біликом.</span></p>

<p class="txt"><span style="font-family: Arial;">Неперевершиним надбанням
української літератури стала творчість геніального письменника Івана Франка
(1856–1916). Майстерність стилю, злободенність проблем, багатство жанрів і
багатоплановість тем, а також активна громадська позиція вирізняли І.Франка в
історії української культури. Від романтизму й побутового реалізму письменник
перейшов до реалістичних, психологічно насичених творів, зрівнявшись із
видатними прозаїками Західної Європи. Прозові твори, зокрема «Борислав
сміється», «Захар Беркут», дитячі оповідання Івана Франка стали
хрестоматійними. Що ж до поезії, то, скажімо, цикл «Осінні думи» і «Картка
любові», вірш «Ой ти, дівчино, з горіха зерня...» та інші вивищували митця до
гурту найуславленіших ліриків світу.</span></p>

<p class="txt"><span style="font-family: Arial;">&nbsp;</span></p>

<h3><span style="font-family: Arial;">2. Розвиток образотворчого мистецтва</span></h3>

<p class="txt"><span style="font-family: Arial;">Вагомі зрушення в
суспільно-політичному, економічному житті другої половини ХІХ&nbsp;ст. сприяли
утвердженню в образотворчому мистецтві тенденції до реалістичного відображення
світу.</span></p>

<p class="txt"><span style="font-family: Arial;">Під впливом ідей народників
художники-реалісти створили Товариство пересувних художніх виставок, яке
ставило собі мету поширити мистецтво в масах. Ідейною підвалиною художників-передвижників
був критичний реалізм, тобто реалістичне відображення пороків
суспільно-політичного життя.</span></p>

<p class="txt"><span style="font-family: Arial;">Серед художників-передвижників і
прихильників інших мистецьких течій було чимало українців походженням і душею,
які були зачаровані Україною і в своїй творчості прагнули відтворити краєвиди,
побут, національний характер українців.</span></p>

<p class="txt"><span style="font-family: Arial;">Одним із найяскравіших митців був
українець походженням <b style="">Ілля</b> <b style="">Рєпін</b> (1844–1930), автор знаних полотен
на українську тематику: «Запорожці пишуть листа турецькому султану», «Вечорниці»
та ін. Про те, що його надихнуло на написання «Запорожців», Рєпін писав: «Чертовский
народ?… Никто во всем свете не чувствовал так глубоко свободы, равенства, братства!
Во всю жизнь Запорожье осталось свободно, ничему не подчинилось…»</span></p>

<p class="txt"><span style="font-family: Arial;">Любов до України та її народу
прослідковується в творчості В.Маковського («Ярмарок у Полтаві», «Святковий
день на Україні»), уславленого мариніста І.Айвазовського («Чумацький шлях», «Весілля
на Україні»), М.Ге та ін.</span></p>

<p class="txt"><span style="font-family: Arial;">Зрештою, в колі російських
художників поступово склалася група митців, яка започаткувала самостійний
розвиток українського мистецтва. Серед них&nbsp;– <b style="">С.Васильківський </b>(1854–1917), <b style="">М.Пимоненко</b>
(1862–1912), <b style="">М.Самокиш </b>(1860–1944), <b style="">К.Трутовський</b> (1826–1893), <b style="">О.Сластіон</b> (1855–1933), <b style="">І.Їжакевич</b> (1864–1962) та ін. У
1887&nbsp;р. українські митці створили Київське товариство художніх виставок
(організаційно оформилося 1893&nbsp;р.), а 1890&nbsp;р. в Одесі&nbsp;–
Товариство південноросійських художників.</span></p>

<p class="txt"><span style="font-family: Arial;">Також сформувалися українські
мистецькі центри&nbsp;– Харківський, заснований першою професійною жінкою-маляркою
Марією Раєвською-Івановою, Одеський на чолі з Кир’яном Костанді та Київський з
малярської школи М.Мурашко.</span></p>

<p class="txt"><span style="font-family: Arial;">Українські митці почали не тільки
приділяти більше уваги побутовим темам українського села, а й звертатися до
історичних тем, зокрема героїчних подій козацької доби. Одним із найвидатніших
українських малярів, знавцем народного орнаменту і мистецтва був <b style="">Сергій Васильківський</b>. Разом з істориком
Д.Яворницьким та художником М.Самокишем працював над альбомом «З української
старовини». Його картини на історичну тему відображали героїко-романтичне
минуле: «Бій запорожців з татарами», «Обрання полковником Мартина Пушкаря»,
«Сторожі запорозьких вольностей» та ін. Світову славу Васильківський здобув
пейзажами, в яких відображав красу і велич рідного краю: «Весна на Україні»,
«По Дінцю», «Після дощу», «Бездоріжжя», «Захід сонця» та ін.</span></p>

<p class="txt"><span style="font-family: Arial;">Інший видатний український
митець&nbsp;– <b style="">Микола Мурашко</b>
(1844–1909) був не лише маляром, а й педагогом, ідеологом українського
мистецтва. З 1869&nbsp;р. він викладав малювання в київських середніх школах, а
1875&nbsp;р. відкрив Київську малювальну школу, якою керував протягом 25 років.
Фінансову підтримку школі надавав власник цукрових заводів Іван Терещенко. За
роки існування школи з її стін вийшли такі видатні митці, як М.Пимоненко,
О.Мурашко, І.Їжакевич та ін.</span></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt"><b style=""><i style=""><span style="font-family: Arial; color: red;"><img src="/images/uh9b/uh9_33_files/image002.jpg" v:shapes="_x0000_i1025" height="352" width="260"></span></i></b></p>

<p class="txt"><b style=""><i style=""><span style="font-family: Arial;">М. Мурашко</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt"><b style=""><i style=""><span style="font-family: Arial; color: red;"><img src="/images/uh9b/uh9_33_files/image004.jpg" v:shapes="_x0000_i1026" height="298" width="264"></span></i></b></p>

<p class="txt"><b style=""><i style=""><span style="font-family: Arial;">І.Терещенко</span></i></b></p>

<p class="txt"><b><i style=""><span style="font-family: Arial; color: red;">&nbsp;</span></i></b></p>

<p class="txt"><span style="font-family: Arial;">Серед українських митців цього
періоду також слід відзначити <b style="">Миколу
Самокиша</b>, одного з найвідоміших баталістів. Він студіював у Парижі і ставив
собі метою відтворити історичні події й національні особливості життя і побуту
українського народу. Так постала ціла низка батальних картин із козацької доби.</span></p>

<p class="txt"><span style="font-family: Arial;">Художні полотна <b style="">Миколи Пимоненка</b>, в яких поетично
оспівано Україну та її народ, не раз експонувалися за кордоном. Такі картини,
як «Жертва фанатизму», «Конокрад», «Проводи рекрутів», «На Далекий Схід» та ін.
викривали темні аспекти життя тодішнього українського села, мракобісся
самодержавства.</span></p>

<p class="txt"><span style="font-family: Arial;">Для популяризації досягнень
українського малярства і графіки велике значення мали музеї. Київський музей
старовини й мистецтва та Одеський міський музей красних мистецтв було засновано
1899&nbsp;р., Харківський міський художній музей&nbsp;– 1886&nbsp;р.,
Феодосійська картинна галерея І.Айвазовсь­кого&nbsp;– 1880&nbsp;р.</span></p>

<p class="txt"><span style="font-family: Arial;">Розвиток українського мистецтва
занепокоїв владні структури, які, вбачаючи в ньому прояв «мазепинства», почали
чинити йому всілякі перешкоди.</span></p>

<p class="txt"><span style="font-family: Arial;">На західноукраїнських землях
розвиток українського образотворчого мистецтва відбувався в непростих умовах.
Польські, австрійські, німецькі мистецькі школи, які домінували в мистецтві
Австро-Угорщини, пропагували академізм, основою якого був класицизм, заважали
становленню української мистецької школи. Але й тут художники уподобали теми з
народного життя і побуту. Першим, хто звернувся до цієї тематики, був
К.Костиянович («Бойківська пара», «Гуцулка біля джерела», «Шевченко на
засланні»).</span></p>

<p class="txt"><span style="font-family: Arial;">З-поміж західноукраїнських
художників другої половини ХІХ&nbsp;ст. слід відзначити І.Труша, О.Кульчицьку,
О.Куриласа, А.Манастирського, Ю.Пігуляка, Н.Івасюка та ін.</span></p>

<p class="txt"><b style=""><span style="font-family: Arial;">І.Труш</span></b><span style="font-family: Arial;"> (1869–1941), удавшись
до відродження галицького малярства. Його мистецька спадщина становить понад
6000 картин. Твори Труша відзначаються лаконізмом і простотою композиції. У
1898&nbsp;р. за його ініціативою було засновано Товариство з розвитку
українського мистецтва, метою якого стала популяризація українського мистецтва.</span></p>

<p class="txt"><span style="font-family: Arial;">Процес утвердження реалізму
відбувався і в скульптурі. Найзначнішим українським скульптором другої половини
ХІХ&nbsp;ст. був <b style="">Л.Позен</b> (1849–1921).
У скульптурі малих форм він створив різноманітні соціальні типи людей
(«Шинкар», «Кобзар»), відобразив соціальні явища («Переселенці», «Зли­дар»,
«Оранка в Малоросії»). Крім того, Позен захоплювався історичною тематикою.
Великою популярністю користувалися його роботи «Скіф», «Запорожець у розвідці».
Інший майстер&nbsp;– <b style="">П.Забіла </b>(1830–1917)
виконав мармуровий портрет Т.Шевченка для музею в Чернігові. Гіпсова копія
цього твору поширена в Україні. Світової слави зажив скульптор Михайло Паращук.
Разом із Антоном Попелем він створив пам’ятник Адамові Міцкевичу у Львові,
знаменитими є його скульптурні портрети І.Франка, В.Стефаника, М.Лисенка,
С.Людкевича.</span></p>

<p class="txt"><span style="font-family: Arial;">Скульптори України пробували свої
сили і в монументальній скульптурі. Скульптор<b style=""> М.Мікешин </b>(1835–1896) створив у 1888&nbsp;р. пам’ятник
Б.Хмельницькому в Києві.</span></p>

<p class="txt"><span style="font-family: Arial;">&nbsp;</span></p>

<h3><span style="font-family: Arial;">3. Архітектура</span></h3>

<p class="txt"><span style="font-family: Arial;">Друга половина XIX&nbsp;ст. в
архітектурі позначена впливом різних історичних стилів і напрямів, що поєднувалися
в одній будівлі. Це поєднання (еклектизм) і було найбільш характерним для
міського громадського і житлового будівництва. Тоді у будівництві вже почали
масово використовувати нові технології та матеріали (бетон, залізо, залізобетон
тощо).</span></p>

<p class="txt"><span style="font-family: Arial;">З-поміж напрямів архітектурного
мистецтва вирізнялися віденський неоренесанс і стиль французького відродження.
Неоренесанс поширився у західноєвропейських країнах, дістався Чернівців, Львова,
Києва, Одеси, Херсона, Харкова та інших українських міст. Найтиповішими є
споруди міських театрів (Київ, Львів, Одеса) та громадські будівлі.</span></p>

<p class="txt"><span style="font-family: Arial;">Найзначнішими здобутками
відзначилися архітектори О.В.Беретті (Володимирський собор, будинок Першої
гімназії в Києві), В.О.Шредер (будинок оперного театру і театру Соловцова в
Києві), П.Главка (будинок резиденції митрополита Буковини в Чернівцях),
І.Гохбергера (будинок Галицького сейму), В.Садлівський (залізничний вокзал у
Львові) та ін.</span></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial; color: red;"><img src="/images/uh9b/uh9_33_files/image006.jpg" v:shapes="_x0000_i1027" height="312" width="229"></span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial;">О.Беретті</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial; color: red;"><img src="/images/uh9b/uh9_33_files/image008.jpg" v:shapes="_x0000_i1028" height="362" width="469"></span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial;">Володимирський
собор. Кінець ХІХ&nbsp;ст.</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial; color: red;"><img src="/images/uh9b/uh9_33_files/image010.jpg" v:shapes="_x0000_i1029" height="373" width="499"></span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial;">Перша
київська чоловіча гімназія</span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial;">&nbsp;</span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial; color: red;"><img src="/images/uh9b/uh9_33_files/image012.jpg" v:shapes="_x0000_i1030" height="322" width="573"></span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial;">Оперний
театр. Початок ХХ&nbsp;ст.</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial; color: red;"><img src="/images/uh9b/uh9_33_files/image014.jpg" v:shapes="_x0000_i1031" height="423" width="583"></span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial;">Львів.
Залізничний вокзал</span></i></b></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;">Наприкінці XIX&nbsp;– на початку
XX&nbsp;ст. на основі народного мистецтва та українського бароко відродився
український стиль. Визначним архітектором цього напрямку був Василь Кричевський
(1873–1952)&nbsp;– автор проекту будинку Полтавського земства, низки проектів
державних і приватних будівель, Меморіального музею біля могили Т.Шевченка. За
проектами Івана Левинського (1851–1919) та інших архітекторів у Львові
споруджено будівлі страхового товариства «Дністер», бурси Українського педагогічного
товариства, академічних дому, гімназії та ін.</span></p>

<p class="txt"><span style="font-family: Arial;">&nbsp;</span></p>

<h3><span style="font-family: Arial;">4. Театр. Музичне життя</span></h3>

<p class="txt"><span style="font-family: Arial;">Попри урядові переслідування
українства, у другій половині ХІХ&nbsp;ст. українське театральне мистецтво
продовжувало розвиватися. Українські п’єси ставилися на сценах російських театрів,
користуючись значною популярністю, а українські актори робили славу російському
театру.</span></p>

<p class="txt"><span style="font-family: Arial;">У 1881&nbsp;р. міністр внутрішніх
справ Росії Лоріс-Меліков скасував заборону українських вистав, що сприяло
зростанню кількості театральних труп і відродженню українського театру. Проте
цей дозвіл було обставлено всілякими обмеженнями. Так, зокрема, заборонялося
ставити п’єси на історичну і соціальну тематику, перекладні п’єси. Українські
трупи були зобов’язані разом з українськими виставами ставити ще й російську з
такою самою кількістю акторів. Ці заборони негативно позначалися на тематиці
українських вистав, які обмежувалися висвітленням селянського життя.</span></p>

<p class="txt"><span style="font-family: Arial;">Наприкінці 70-х&nbsp;рр.
завершилося становлення новітнього, професійного, власне українського театру.
Він виник на базі аматорських колективів, що діяли в 60–70&nbsp;рр.. У
1882&nbsp;р. під керівництвом М.Кропивницького в Єлисаветграді було створено
першу українську професійну трупу, до складу якої ввійшли М.Садовський,
М.Заньковецька, О.Маркова, І.Бурлака та ін. Після гастролей до Києва у
1883&nbsp;р. до трупи Кропивницького приєдналась аматорська трупа
М.Старицького, який і очолив театр.</span></p>

<p class="txt"><span style="font-family: Arial;">&nbsp;</span></p>

<p class="txt" style="text-indent: 0cm;"><b style=""><i style=""><span style="font-family: Arial; color: red;"><img src="/images/uh9b/uh9_33_files/image016.jpg" v:shapes="_x0000_i1032" height="395" width="254"></span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial;">М.Садовський</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial; color: red;"><img src="/images/uh9b/uh9_33_files/image018.jpg" v:shapes="_x0000_i1033" height="395" width="251"></span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial;">М.Заньковецька</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt"><span style="font-family: Arial;">Незважаючи на визнання глядачів і
театральних фахівців, життя українського театру було складним. У 1883&nbsp;р.
київський генерал-губернатор заборонив на 10 років гастролі трупи
Кропивницького у Київській, Чернігівській, Полтавській, Волинській та
Подільській губерніях. На резонне запитання, чому українському театрові
дозволяється виступати в Петербурзі та Москві, але забороняється в Києві,
відповів: «Там театр&nbsp;– мистецтво, тут&nbsp;– політика».</span></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;"><img src="/images/uh9b/uh9_33_files/image020.jpg" v:shapes="_x0000_i1034" height="349" width="383"></span></p>

<p class="txt" style="text-indent: 0cm;"><b style=""><i style=""><span style="font-family: Arial;">Трупа
першого українського професійного театру під керівництвом Марка Кропивницького.
1886&nbsp;р.</span></i></b></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;">Проте зупинити розвиток
українського театрального мистецтва вже було неможливо. У 80–90-ті&nbsp;рр. діяло
близько 30 невеличких труп, які ставили українські п’єси. У 1891&nbsp;р. в
Києві було засновано перший постійно діючий театр.</span></p>

<p class="txt"><span style="font-family: Arial;">На ниві драматургії плідно
працювали <b style="">Михайло Старицький</b>
(1840–1904), <b style="">Марко Кропивницький</b>
(1840–1910), <b style="">Іван Тобілевич</b> (Карпенко-Карий,
1845–1907). Кращі драматурги були також провідними режисерами і керівниками
театральних труп.</span></p>

<p class="txt"><span style="font-family: Arial;">&nbsp;</span></p>

<p class="txt" style="text-indent: 0cm;"><span style="font-family: Arial;"><img src="/images/uh9b/uh9_33_files/image022.jpg" v:shapes="_x0000_i1035" height="378" width="276"></span></p>

<p class="txt" style="text-indent: 0cm;"><b style=""><i style=""><span style="font-family: Arial;">М.Кропивницький</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt"><span style="font-family: Arial;">М.Кропивницький написав понад 40
оригінальних чи перероблених з інших творів театральних п’єс, в яких
відтворював побут України та її залежне становище. Тонко відчуваючи народну
душу він давав надзвичайно живі й дотепні сцени з народного життя.</span></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;">На західноукраїнських землях
український професійний театр було засновано 1864&nbsp;р. актором і режисером
О.Бачинським при культурно-освітньому товаристві «Руська бесіда». У
70-ті&nbsp;рр. театральні діячі з Наддніпрянської України, зокрема
М.Кропивницький, надали йому значну допомогу. У 1869&nbsp;р. виникли аматорські
театральні гуртки при чернівецькій «Руській бесіді». Значному піднесенню
театрального мистецтва сприяло створене 1884&nbsp;р. С.Воробкевичем «Руське
літературно-драматичне товариство».</span></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;"><img src="/images/uh9b/uh9_33_files/image024.jpg" v:shapes="_x0000_i1036" height="278" width="229"></span></p>

<p class="txt"><b style=""><i style=""><span style="font-family: Arial;">О.Бачинський</span></i></b></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;">Розвиток літератури й театру у
другій половині ХІХ&nbsp;ст. надав потужного імпульсу процесові творення
національної класичної музики. У 1862&nbsp;р. <b style="">С.Гулак-Артемовський </b>написав першу українську оперу «Запорожець за
Дунаєм». Українських композиторів надихали твори знаних українських
письменників і поетів, зокрема Т.Шевченка. Шевченкова п’єса «Назар Стодоля»
спонукала П.Ніщинського написати до неї музичну вставку&nbsp;– «Вечорниці», з
якої народилася популярна пісня «Закувала та сива зозуля».</span></p>

<p class="txt"><span style="font-family: Arial;">Друга половина ХІХ&nbsp;ст. в
українській музиці стала часом уведення народної пісні в професійну музичну
культуру. Відбулося не просто відтворення народної музики, а піднесення її до
високопрофесійного рівня, перетворення пісні на сучасний у європейському
розумінні музичний твір. Значний вплив на українську класичну музику мало
хорове мистецтво&nbsp;– як галицьке, так і наддніпрянське.</span></p>

<p class="txt"><span style="font-family: Arial;">Основоположником української
класичної музики був <b style="">М.В.Лисенко</b>,
який написав чудові опери «Різдвяна ніч», «Утоплена», «Наталка Полтавка»,
«Тарас Бульба», «Енеїда», оперету «Чорноморці», опери для дітей «Пан Коцький»,
«Коза-дереза» тощо, що базувалися на величезному етнографічному матеріалі.
Також він поклав на музику майже 80 творів із «Кобзаря» Т.Шевченка. Створений
Лисенком варіант «Заповіту» Шевченка ми співаємо й досі. А «Молитва за Україну»
стала духовним гімном.</span></p>

<p class="txt"><span style="font-family: Arial;">&nbsp;</span></p>

<p class="txt" style="text-indent: 0cm;"><span style="font-family: Arial;"><img src="/images/uh9b/uh9_33_files/image026.jpg" v:shapes="_x0000_i1037" height="400" width="264"></span></p>

<p class="txt" style="text-indent: 0cm;"><b style=""><i style=""><span style="font-family: Arial;">М.Лисенко</span></i></b></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;">Значення Лисенка для української
музичної культури є величезним, як і творчий доробок. Маючи блискучу професійну
підготовку (навчався в Лейпцигу та Петербурзі), він зумів ввести в сучасну йому
музику величезний етнографічний матеріал. Своєю творчістю він уперше спробував
підсумувати період розвитку вітчизняної музики. Лисенко сформував і збагатив
майже всі наявні в українській музиці творчі жанри. Своїми теоретичними працями
в галузі музичного фольклору він значно розвинув вітчизняну науку про народну
музичну творчість, а педагогічною діяльністю заклав підвалини вищої спеціалізованої
музичної освіти в Україні.</span></p>

<p class="txt"><span style="font-family: Arial;">У Західній Україні слід відзначити
творчість М.М.Вербицького, І.Лавровського, І.Воробкевича, А.Вахнянина та ін.</span></p>

<p class="txt"><span style="font-family: Arial;">&nbsp;</span></p>

<p class="txt" style="text-indent: 0cm;"><span style="font-family: Arial;"><img src="/images/uh9b/uh9_33_files/image028.jpg" v:shapes="_x0000_i1038" height="350" width="264"></span></p>

<p class="txt" style="text-indent: 0cm;"><b style=""><i style=""><span style="font-family: Arial;">М.Вербицький</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt"><span style="font-family: Arial;">Велике значення для становлення
національної самосвідомості на західноукраїнських землях мала творчість <b style="">Михайла Вербицького</b> (1815–1870).
Покладений ним на музику Шевченків «Заповіт» став дуже популярним у Галичині. А
музика до вірша П.Чубинського «Ще не вмерла Україна» стала українським національним,
а з 1992&nbsp;р.– державним гімном України. Вірш Чубинського «Ще не вмерла
Україна» з’явився 1863&nbsp;р. у львівському часописі «Мета». Одразу же
композитор Вербицький склав музику, наступного року хор уже виконував її у
Львівському українському театрі, а 1865&nbsp;р. нею завершили програму
Шевченкового свята в Перемишлі.</span></p>

<p class="txt"><span style="font-family: Arial;">Отже, друга половина XIX&nbsp;ст.
була складним і суперечливим періодом у розвиткові української культури.
Незважаючи на труднощі, культура збагатилася визначними здобутками практично в
усіх провідних галузях.</span></p>

<p class="txt"><span style="font-family: Arial;">&nbsp;</span></p>



<h4><span style="font-family: Arial;">Запитання і завдання</span></h4>



<p class="aa"><span style="font-family: Arial;">1. Підготуйте на основі параграфа
розгорнутий план теми: «Розвиток української культури у другій половині
ХІХ&nbsp;ст.»</span></p>

<p class="aa"><span style="font-family: Arial;">2. Які риси були притаманні
українському образотворчому мистецтву другої половини ХІХ&nbsp;ст.?</span></p>

<p class="aa"><span style="font-family: Arial;">3. Назвіть причини утвердження в
українському мистецтві реалістичного зображення світу.</span></p>

<p class="aa"><span style="font-family: Arial;">4. Яка тематика творів переважала в
українській літературі другої половини ХІХ&nbsp;ст. і чому?</span></p>

<p class="aa"><span style="font-family: Arial;">5. Який вплив на розвиток
української культури мала політика царського уряду?</span></p>

<p class="aa"><span style="font-family: Arial;">6. Що нового з’явилося в
архітектурі другої половини ХІХ&nbsp;ст.? Чому в ХІХ&nbsp;ст. так і не було
вироблено єдиного архітектурного стилю?</span></p>

<p class="aa"><span style="font-family: Arial;">7. Охарактеризуйте розвиток
українського театру та музику. Чим був зумовлений їх розквіт наприкінці
ХІХ&nbsp;ст.?</span></p>

<p class="aa"><span style="font-family: Arial;">8. Назвіть провідних українських
музикантів і схарактеризуйте їхню творчість.</span></p>

<p class="aa"><span style="font-family: Arial;">9. Яка роль М.Лисенка у становленні
української класичної музики?</span></p>

<p class="MsoNormal">&nbsp;</p>

<p class="MsoNormal" style="text-align: justify;"><span style="font-size: 14pt; color: black;">&nbsp;</span></p>
<p align="center"><span style="font-size: 14pt;">&nbsp;&nbsp;<a href="http://www.osvitanet.com.ua/base_book/history9/decisions.html">Наступний розділ &gt;&gt;</a></span></p>
