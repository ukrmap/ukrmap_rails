<h1 style="border: medium none; padding: 0cm;"><span style="font-family: Arial;">Термінологічний
словник</span></h1>



<p class="txt"><span style="font-family: Arial;" lang="RU">&nbsp;</span></p>

<p class="txt"><span style="font-family: Arial;" lang="RU">&nbsp;</span></p>

<p class="slov"><b style=""><span style="font-family: Arial;">Абсолютизм&nbsp;–</span></b><span style="font-family: Arial;"> форма
державного правління, за якої монархові належить необмежена верховна влада. А.
характеризується тим, що держава досягає такого рівня розвитку, за якого
створюється великий бюрократичний апарат влади, посилюються карні органи,
формується професійна армія.</span></p>

<p class="slov"><b style=""><span style="font-family: Arial;">Автономія&nbsp;–</span></b><span style="font-family: Arial;">
самоврядування певної частини держави (населення), що здійснюється в межах,
передбачених загальнодержавними законами.</span></p>

<p class="slov"><b style=""><span style="font-family: Arial;">Адміністративно-територіальний устрій&nbsp;–</span></b><span style="font-family: Arial;"> поділ території країни на окремі частини&nbsp;–
адміністративно-територіальні одиниці (губернії, провінції, області, округи,
повіти тощо), за якого створюються і діють органи державної влади та місцеве
самоврядування.</span></p>

<p class="slov"><b style=""><span style="font-family: Arial;">Асиміляція&nbsp;–</span></b><span style="font-family: Arial;"> процес
втрати раніше самостійним етносом (народом) чи якоюсь його часткою своєї
культури, мови, традицій тощо внаслідок поглинення іншим, зазвичай численнішим,
етносом (народом).</span></p>

<p class="slov"><b style=""><span style="font-family: Arial;">Виробничі відносини&nbsp;–</span></b><span style="font-family: Arial;">
суспільні відносини, що виникають між людьми в процесі матеріального виробництва.</span></p>

<p class="slov"><b style=""><span style="font-family: Arial;">Геополітика&nbsp;–</span></b><span style="font-family: Arial;"> політична
концепція, яка пов'язує політику держави зі співвідношенням географічних
факторів&nbsp;– розташування країни, розмір території, наявність природних
ресурсів, густоти заселення тощо.</span></p>

<p class="slov"><b style=""><span style="font-family: Arial;">Дворянство&nbsp;–</span></b><span style="font-family: Arial;">
привілейована верства суспільства, землевласники.</span></p>

<p class="slov"><b style=""><span style="font-family: Arial;">Демографічний вибух&nbsp;–</span></b><span style="font-family: Arial;">
швидке зростання чисельності населення за відносно невеликий відтинок часу.</span></p>

<p class="slov"><b style=""><span style="font-family: Arial;">Діаспора&nbsp;–</span></b><span style="font-family: Arial;"> сукупність
вихідців з якоїсь країни та їхніх нащадків, які проживають за кордоном.</span></p>

<p class="slov"><b style=""><span style="font-family: Arial;">Експорт&nbsp;–</span></b><span style="font-family: Arial;"> вивезення за
межі країни товарів, цінних паперів, капіталів.</span></p>

<p class="slov"><b style=""><span style="font-family: Arial;">Еліта національна&nbsp;–</span></b><span style="font-family: Arial;">
активна група серед етнографічної маси людей, яка є носієм національної ідеї,
веде перед у розвитку єднальних політичних цінностей, на ґрунті яких формується
нація. <span class="SpellE">Е.н</span>. керує всією нацією, стоїть на чолі її
політичних організаційних установ, творить певні культурні, моральні, політичні
й організаційні вартості, що їх згодом засвоює вся нація.</span></p>

<p class="slov"><b style=""><span style="font-family: Arial;">Етнос&nbsp;–</span></b><span style="font-family: Arial;"> спільнота людей,
об'єднана спільним походженням, культурою, мовою, історією, традиціями та звичаями;
має власну самосвідомість і назву.</span></p>

<p class="slov"><b style=""><span style="font-family: Arial;">Ідеологія&nbsp;–</span></b><span style="font-family: Arial;"> система
концептуально оформлених уявлень, ідей, поглядів на політичне життя, яка
відображає інтереси, світогляд, ідеали, умонастрої окремих людей, соціальних
верств, націй, суспільства, політичних партій та інших суб'єктів політичного
життя.</span></p>

<p class="slov"><b style=""><span style="font-family: Arial;">Імперія&nbsp;–</span></b><span style="font-family: Arial;"> велика
держава, що складається з метрополії та підпорядкованих центральній владі
держав і народів, які примусово інтегровані до єдиної системи політичного,
економічного, соціального та культурного взаємозв'язків.</span></p>

<p class="slov"><b style=""><span style="font-family: Arial;">Імпорт&nbsp;–</span></b><span style="font-family: Arial;"> ввіз до країни
товарів, цінних паперів, капіталів.</span></p>

<p class="slov"><b style=""><span style="font-family: Arial;">Індустріалізація&nbsp;–</span></b><span style="font-family: Arial;">
процес створення великого чи просто машинного виробництва в усіх галузях
народного господарства, насамперед у промисловості.</span></p>

<p class="slov"><b style=""><span style="font-family: Arial;">Індустріальне суспільство&nbsp;–</span></b><span style="font-family: Arial;"> суспільство, в якому завершено процес створення великої, технічно
розвиненої промисловості (як основи і провідного сектора економіки) та
відповідних соціальних і політичних структур.</span></p>

<p class="slov"><b style=""><span style="font-family: Arial;">Інтелігенція&nbsp;–</span></b><span style="font-family: Arial;"> робітники
розумової праці, які мають спеціальні знання у різних галузях науки та культури
(інженери, лікарі, вчителі, науковці тощо). І. формується з представників
різних станів.</span></p>

<p class="slov"><b style=""><span style="font-family: Arial;">Капітал&nbsp;–</span></b><span style="font-family: Arial;"> термін, яким
стали називати у період становлення капіталізму гроші, що їх підприємці
вкладали в розвиток свого виробництва з метою отримання прибутку.</span></p>

<p class="slov"><b style=""><span style="font-family: Arial;">Маніфест&nbsp;–</span></b><span style="font-family: Arial;"> урочисте
письмове звернення вищої влади до населення; письмове звернення суспільних
організацій, політичних партій до суспільства або його окремих верств і груп з
викладом своїх поглядів, програм, пропозицій та рішень.</span></p>

<p class="slov"><b style=""><span style="font-family: Arial;">Мануфактура&nbsp;–</span></b><span style="font-family: Arial;"> форма
промислового виробництва, що характеризується поділом праці між найманими
працівниками та використанням ручної праці. М. передувала виникненню фабрик і
заводів.</span></p>

<p class="slov"><b style=""><span style="font-family: Arial;">Менталітет&nbsp;–</span></b><span style="font-family: Arial;"> притаманний
кожному народові спільний спосіб почувати, мислити, поводитися.</span></p>

<p class="slov"><b style=""><span style="font-family: Arial;">Модернізація&nbsp;–</span></b><span style="font-family: Arial;">
оновлення, вдосконалення, надання будь-чому сучасного вигляду, перероблення
відповідно до сучасних вимог.</span></p>

<p class="slov"><b style=""><span style="font-family: Arial;">Монархія&nbsp;–</span></b><span style="font-family: Arial;"> форма
державного правління, за якої державна влада повністю або частково зосереджена
в руках однієї особи&nbsp;– глави держави, найчастіше спадкоємного правителя,
монарха. Розрізняють необмежену (абсолютну) монархію та обмежену
(конституційну), за якої влада обмежується парламентом.</span></p>

<p class="slov"><b style=""><span style="font-family: Arial;">Наймані працівники&nbsp;–</span></b><span style="font-family: Arial;">
суспільна верства, яка, не маючи інших засобів до існування, крім власної
праці, працює на власника, що володіє основними засобами виробництва.</span></p>

<p class="slov"><b style=""><span style="font-family: Arial;">Національне відродження&nbsp;–</span></b><span style="font-family: Arial;">
термін, який набув поширення у <span class="SpellE">ХIХ</span>&nbsp;ст. та
уособлював процеси, пов'язані з пробудженням національної свідомості
бездержавних народів Європи. <span class="SpellE">Н.в</span>. проминало декілька
стадій, що визначаються вченими як фольклорно-етнографічна (період наукового
зацікавлення), культурницька (формування національної свідомості) та політична
(боротьба за незалежність нації). За своїм змістом і формою <span class="SpellE">Н.в</span>.
було фактично <span class="SpellE">націотворенням</span>.</span></p>

<p class="slov"><b style=""><span style="font-family: Arial;">Національно-визвольний рух&nbsp;–</span></b><span style="font-family: Arial;"> боротьба народів за національну незалежність, економічну самостійність,
духовне визволення і соціальний прогрес.</span></p>

<p class="slov"><b style=""><span style="font-family: Arial;">Нація&nbsp;–</span></b><span style="font-family: Arial;"> група людей, які
мають спільні інститути і звичаї, почуття соціальної однорідності та спільного
інтересу. Найхарактернішими ознаками Н. зазвичай вважаються єдина спільна мова
чи близькі діалекти, спільна релігія, традиції та історія, спільне розуміння
правди й кривди та більш-менш компактне територіальне розташування.</span></p>

<p class="slov"><b style=""><span style="font-family: Arial;">Опозиція&nbsp;–</span></b><span style="font-family: Arial;"> протистояння
одних поглядів іншим.</span></p>

<p class="slov"><b style=""><span style="font-family: Arial;">Партія&nbsp;–</span></b><span style="font-family: Arial;"> політична
організація, що виражає і захищає інтереси тієї або іншої суспільної верстви,
групи і керує її політичною діяльністю.</span></p>

<p class="slov"><b style=""><span style="font-family: Arial;">Промислова революція&nbsp;–</span></b><span style="font-family: Arial;">
процес у розвиткові продуктивних сил суспільства, під час якого відбувається
перехід від мануфактурного до машинного виробництва.</span></p>

<p class="slov"><b style=""><span style="font-family: Arial;">Протекціонізм&nbsp;–</span></b><span style="font-family: Arial;">
економічна політика держави, спрямована на захист національної економіки і
сприяння розвиткові власної промисловості й торгівлі.</span></p>

<p class="slov"><b style=""><span style="font-family: Arial;">Реалізм&nbsp;–</span></b><span style="font-family: Arial;"> одна з
основних властивостей мистецтва і літератури‚ яка полягає у прагненні до
правдивого об’єктивного відображення і відтворення дійсності у формах‚ що їй
відповідають. У вужчому розумінні&nbsp;– течія в мистецтві‚ що протистояла
модернізму та авангардизму.</span></p>

<p class="slov"><b style=""><span style="font-family: Arial;">Революція (соціальна)&nbsp;–</span></b><span style="font-family: Arial;">
докорінний переворот у житті суспільства, способі виробництва, науці.</span></p>

<p class="slov"><b style=""><span style="font-family: Arial;">Реформа&nbsp;–</span></b><span style="font-family: Arial;"> поступове
перетворення, поліпшення будь-чого.</span></p>

<p class="slov"><b style=""><span style="font-family: Arial;">Ринок&nbsp;–</span></b><span style="font-family: Arial;"> економічна
категорія, яка відображає відносини стихійного регулювання виробництва на
підставі вільних цін та прибутки у масштабі світового господарства (світовий
зовнішній ринок) країни (націо­нальний, внутрішній ринок), регіону (місцевий
ринок); відносини, що складаються між товаровиробниками і покупцями з приводу
купівлі-продажу, органічний зв'язок між виробництвом і споживанням.</span></p>

<p class="slov"><b style=""><span style="font-family: Arial;">Самодержавство&nbsp;–</span></b><span style="font-family: Arial;">
монархічна форма правління у Московській державі та Російській імперії у <span class="SpellE">XVI</span>&nbsp;– на початку <span class="SpellE">XX</span>&nbsp;ст.,
заснована на відносинах підданства та необмеженої одноособової влади.</span></p>

<p class="slov"><b style=""><span style="font-family: Arial;">Сервітут&nbsp;–</span></b><span style="font-family: Arial;"> установлена
законом або звичаєвим правом можливість користуватися (частково чи спільно)
чужою власністю. На правах сервітутів на українських землях селяни разом із
поміщиками користувалися лісами, пасовищами, луками тощо.</span></p>

<p class="slov"><b style=""><span style="font-family: Arial;">Суспільно-політичний рух&nbsp;–</span></b><span style="font-family: Arial;">
своєрідна форма вияву політичної активності людських мас; спільна діяльність,
об'єднання людей, що різняться своїми ідейними засадами, цілями та способами
досягнення, чисельністю, роллю у політичному житті, мірою відповідальності
потребам суспільного поступу тощо.</span></p>

<p class="slov"><b style=""><span style="font-family: Arial;">Товарне виробництво&nbsp;–</span></b><span style="font-family: Arial;">
форма виробництва, за якої продукти виробляються для продажу.</span></p>

<p class="slov"><b style=""><span style="font-family: Arial;">Традиція&nbsp;–</span></b><span style="font-family: Arial;"> звичаї,
порядки, правила поведінки, що склалися історично та передаються з покоління у
покоління.</span></p>

<p class="slov"><b style=""><span style="font-family: Arial;">Фабрика&nbsp;–</span></b><span style="font-family: Arial;"> промислове
підприємство, засноване на використанні системи машин; форма великого машинного
виробництва.</span></p>

<p class="slov"><b style=""><span style="font-family: Arial;">Федерація&nbsp;–</span></b><span style="font-family: Arial;"> форма
державного устрою; союз держав, що складається з державних утворень, які мають
обмежений суверенітет.</span></p>

<p class="slov"><b style=""><span style="font-family: Arial;">Цензура&nbsp;–</span></b><span style="font-family: Arial;"> система
державного нагляду за пресою та іншими засобами масової інформації.</span></p>

<p class="slov"><b style=""><span style="font-family: Arial;">Цивілізація&nbsp;–</span></b><span style="font-family: Arial;"> спільність
людей, яка впродовж часу (зародження, розвиток, загибель або перетворення) має
окрему територію, стійкі особливі риси в соціально-політичній організації,
економіці та культурі, спільні духовні вартості та ідеали, ментальність.</span></p>

<p class="slov"><b style=""><span style="font-family: Arial;">Шовінізм&nbsp;–</span></b><span style="font-family: Arial;"> крайня форма
націоналізму, проповідь національної виключності, протиставлення інтересів
однієї нації інтересам усіх інших націй.</span></p>
