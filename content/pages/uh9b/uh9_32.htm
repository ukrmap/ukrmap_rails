<h1><span style="font-family: Arial;">Тема </span><span style="font-family: Arial;" lang="EN-US">V</span><span style="font-family: Arial;">ІІ</span></h1>



<h1 style="border: medium none; padding: 0cm;"><span style="font-size: 18pt; font-family: Arial;">Культура України у другій половині
ХІХ&nbsp;ст.</span></h1>



<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial; color: red;"><img src="/images/uh9b/uh9_32_files/image001.jpg" v:shapes="_x0000_i1025" height="720" width="963"></span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial;">Розвиток
української культури у другій половині ХІХ&nbsp;ст.</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<h2><span style="font-family: Arial;">§ 3</span><span style="font-family: Arial;" lang="EN-US">2</span><span style="font-family: Arial;">. Розвиток освіти й науки на українських землях у
другій половині ХІХ&nbsp;ст.</span></h2>

<p class="bb"><b style=""><span style="font-family: Arial;">Пригадайте</span></b><span style="font-family: Arial;">: <b style="">1</b>. Які основні тенденції розвитку
культури першої половини ХІХ&nbsp;ст.? <b style="">2</b>.
Який взаємозв'язок у розвиткові українського руху і української культури?</span></p>

<p class="6"><span style="font-family: Arial;">&nbsp;</span></p>

<h3><span style="font-family: Arial;">1. Розвиток освіти в 70-90-х&nbsp;рр.
ХІХ&nbsp;ст.</span></h3>

<p class="txt"><span style="font-family: Arial;">У другій половині ХІХ&nbsp;ст., як
і перше, розвиток української культури відбувався в умовах колонізаторських
політичних режимів, що панували в Україні. Найбільше вони дошкуляли народній
освіті. Початкових і середніх шкіл не вистачало. До скасування кріпосного права
в Російській імперії (1861&nbsp;р.) освіта в Україні, особливо початкова,
занепадала. Дворяни вважали, що освіта селянам не потрібна. Царський уряд майже
зовсім усунувся від матеріального утримання початкових шкіл.</span></p>

<p class="txt"><span style="font-family: Arial;">В освіті зміни стали відчутними
вже на межі 60-х&nbsp;рр. Молода інтелігенція, студенти, що об’єдналися в
громади, активно переймалися створенням недільних шкіл. У 1862&nbsp;р. в
Україні їх було понад 110. Викладання в багатьох із них провадилося українською
мовою, видано було букварі й підручники, в тому числі «Буквар» Т. Шевченка. Але
того ж таки 1862&nbsp;р. царський уряд вирішив закрити недільні школи, а
багатьох організаторів і викладачів цих шкіл було заарештовано.</span></p>

<p class="txt"><span style="font-family: Arial;">&nbsp;</span></p>

<p class="txt" style="text-indent: 0cm;"><span style="font-family: Arial;"><img src="/images/uh9b/uh9_32_files/image004.jpg" v:shapes="_x0000_i1026" height="382" width="256"></span></p>

<p class="txt" style="text-indent: 0cm;"><b style=""><i style=""><span style="font-family: Arial;">«Буквар»
Т.Шевченко</span></i></b></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;">Становище стало поліпшуватись
після проведення реформ. У 70-х&nbsp;рр. XIX&nbsp;ст. земства сприяли відкриттю
нових шкіл, опікувалися змістом і методикою навчання. Вони збільшували
асигнування на утримання та будівництво шкіл. З 1871&nbsp;р. по 1895&nbsp;р.
асигнування зросли у 6 разів. Впроваджувалося вивчення історії, географії, математики.</span></p>

<p class="txt"><span style="font-family: Arial;">На Правобережній Україні, де
земств не було, система початкової освіти підпорядковувалася Російській
православній церкві. Указ 1881&nbsp;р. зазначав, «що вплив духовенства повинен
поширюватися на всі види елементарних училищ». А 1884&nbsp;р. вийшло Положення
про церковно-парафіяльні школи.</span></p>

<p class="txt"><span style="font-family: Arial;">Політика реформ проводилася
царизмом одночасно з політикою репресій проти української культури. Уряд не
дозволяв навчатися українською мовою. Валуєвський циркуляр та Емський указ
чітко визначили головний напрямок освітньої політики російського царизму в
Україні: не допустити українську мову в школу. Проте, завдяки поширенню
початкової освіти рівень письменності в українських селах наприкінці
ХІХ&nbsp;ст. становив близько 20%, а в містах&nbsp;– 50%.</span></p>

<p class="txt"><span style="font-family: Arial;">Певні зміни в царині освіти не
оминули і Західну Україну. У 1869&nbsp;р. уряд Австро-Угорської імперії проголосив
загальне обов’язкове початкове навчання на західноукраїнських землях. Але через
матеріальні нестатки багато українських дітей не мали можливості відвідувати
школу. До того ж у переважній більшості шкіл навчання велося: Східній
Галичині&nbsp;– польською мовою, у Північній Буковині&nbsp;– німецькою, румунською,
в Закарпатті&nbsp;– угорською. Це зумовило те, що рівень письменності серед українського
населення ледь сягав 40%, а в гірських районах&nbsp;– 10%.</span></p>

<p class="txt"><span style="font-family: Arial;">Значно більше уваги уряди імперій
приділяли середній освіті, адже вона вважалася основою вищої освіти, яка
готувала фахівців державного управління, народного господарства, культури й
науки.</span></p>

<p class="txt"><span style="font-family: Arial;">У системі середньої освіти
Російської імперії існувало кілька типів шкіл: класичні гімназії, реальні, кадетські
й духовні училища, семінарії. В одних (класичних гімназіях) перевага надавалася
вивченню грецької, латинської мов і логіки, а їх випускники отримували право
вступати до університетів, в інших (реальних)&nbsp;– сучасним європейським
мовам, математиці, природничим наукам. У 1859&nbsp;р. в Києві було відкрито
першу жіночу гімназію.</span></p>

<p class="txt"><span style="font-family: Arial;">На 1876&nbsp;р. гімназії існували
в усіх губернських, а також у деяких повітових містах. У 90-х&nbsp;рр. в
Україні було приблизно 150 чоловічих і жіночих гімназій.</span></p>

<p class="txt"><span style="font-family: Arial;">Для розмежування реальної та
класичної середньої освіти 1871&nbsp;р. було проведено реформу середньої
освіти. Реальні гімназії перетворилися на реальні училища. Вони давали чітко
виражену професійну спеціалізацію, готували учнів до практичної діяльності.
Навчання в реальних училищах тривало 6 років. Сьомий, додатковий клас давав
право вступати до технічних вузів. На 1876&nbsp;р. налічувалося 19 реальних училищ.
Їх кількість не змінювалась до кінця століття.</span></p>

<p class="txt"><span style="font-family: Arial;">На західноукраїнських землях
основним закладом середньої освіти теж була гімназія, переважно з польською
мовою навчання. У 1899&nbsp;р. українські гімназії діяли тільки у Львові, Перемишлі,
а в Коломиї, Тернополі й Чернівцях&nbsp;– окремі гімназичні класи.</span></p>

<p class="txt"><span style="font-family: Arial;">Спеціальна середня освіта з
розвитком промисловості набула значного поширення. Промисловість, що
розвивалася, потребувала значної кількості спеціалістів з різних галузей господарювання.
У 1888&nbsp;р. було затверджено «Основні положення про промислові училища»,
згідно з якими створювалася система промислової технічної освіти. Училища
забезпечували кваліфікованими кадрами залізничний транспорт, гірничу,
металургійну, цукрову промисловість. Вони ж готували спеціалістів для
сільського господарства, торгівлі, флоту.</span></p>

<p class="txt"><span style="font-family: Arial;">У Російській імперії переважну
більшість середніх нав­чальних закладів, особливо спеціалізованих, було
закріплено за окремими урядовими відомствами: за міністерством народної
освіти&nbsp;– учительські семінарії, міністерством внутрішніх справ&nbsp;–
ветеринарні училища, за військовим відомством&nbsp;– кадетські корпуси,
військові училища і школи; синод засновував спеціальні богословські заклади.
Чимало середніх навчальних закладів утримували земства (ремісничі училища) або
приватні особи. З-поміж останніх найвідомішою була колегія Павла Ґалаґана,
заснована 1871&nbsp;р. в Києві. Вона працювала за спеціальною програмою і
давала широкі знання із загальних та українознавчих гуманітарних дисциплін.</span></p>

<p class="txt"><span style="font-family: Arial;">&nbsp;</span></p>

<p class="txt" style="text-indent: 0cm;"><span style="font-family: Arial;"><img src="/images/uh9b/uh9_32_files/image006.jpg" v:shapes="_x0000_i1027" height="343" width="641"></span></p>

<p class="txt" style="text-indent: 0cm;"><b><i style=""><span style="font-family: Arial;">Колегія Павла Ґалаґана (Друга чоловіча гімназія)</span></i></b></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;">Вищими навчальними закладами на
українських землях були Київський, Харківський, Одеський, Львівський,
Чернівецький університети.</span></p>

<p class="txt"><span style="font-family: Arial;">У Російській імперії після
відносної лібералізації в 60–70&#8209;х&nbsp;рр., коли університети користувалися
правом внутрішньої автономії, розпочався період обмеження їх прав. Після
вбивства народниками царя Олександра&nbsp;ІІ у 1884&nbsp;р. було прийнято новий
університетський устав, згідно з яким ліквідовувались автономія університетів,
виборність ректорів, деканів, професури скасовувалась. Весь викладацький склад
підлягав перевірці на благонадійність.</span></p>

<p class="txt"><span style="font-family: Arial;">Становлення індустріального
суспільства, розвиток промисловості обумовили появу вищих технічних навчальних
закладів: політехнічних інститутів у Львові та Києві; двох ветеринарних вищих
навчальних закладів у Харкові та Львові; інших вищих навчальних закладів&nbsp;–
технологічного в Харкові, сільськогосподарського в Одесі, гірничого в
Катеринославі. І все ж, як і перше, вищі навчальні заклади залишались
установами для вузького кола юнаків.</span></p>

<p class="txt"><span style="font-family: Arial;">&nbsp;</span></p>

<p class="txt" style="text-indent: 0cm;"><span style="font-family: Arial;"><img src="/images/uh9b/uh9_32_files/image008.jpg" v:shapes="_x0000_i1028" height="423" width="642"></span></p>

<p class="txt" style="text-indent: 0cm;"><b><i style=""><span style="font-family: Arial;">Національний технічний університет «Київський
політехнічний інститут»</span></i></b></p>

<p class="txt"><b><i style=""><span style="font-family: Arial; color: red;">&nbsp;</span></i></b></p>

<p class="txt" style="text-indent: 0cm;"><b><i style=""><span style="font-family: Arial; color: red;"><img src="/images/uh9b/uh9_32_files/image010.jpg" v:shapes="_x0000_i1029" height="420" width="642"></span></i></b></p>

<p class="txt" style="text-indent: 0cm;"><b><i style=""><span style="font-family: Arial;">Державний університет «Львівська політехніка»</span></i></b></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;">Отже, у другій половині
ХІХ&nbsp;ст. в системі освіти на українських землях стались позитивні зрушення,
зумовлені потребою часу в освічених спеціалістах. Було зроблено крок у
розвиткові загальної початкової освіти. Проте імперські уряди Російської
імперії та Австро-Угорської монархії не були зацікавлені в розвої української
культури, побоюючись зростання національної свідомості мас.</span></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;"><img src="/images/uh9b/uh9_32_files/image012.jpg" v:shapes="_x0000_i1030" height="547" width="588"></span></p>

<p class="txt"><b><i style=""><span style="font-family: Arial;">Грамотність населення українських земель у другій половині ХІХ&nbsp;ст.</span></i></b></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;">На всій території України не було
жодного вищого навчального закладу з українською мовою викладання.</span></p>

<p class="txt"><span style="font-family: Arial;">&nbsp;</span></p>

<h3><span style="font-family: Arial;">2. Розвиток науки</span></h3>

<p class="txt"><span style="font-family: Arial;">В умовах, коли більшість населення
українських земель не вміла читати, а успіхи в розвиткові освіти були
незначними, прогрес у науці вражав уяву.</span></p>

<p class="txt"><span style="font-family: Arial;">У другій половині ХІХ&nbsp;ст. в
Європі спостерігався розквіт природничих і точних наук: хімії, фізики, геології,
ботаніки, біології, математики. Центрами наукових досліджень ставали
університетські лабораторії. Університети на українських землях зробилися
важливими науковими центрами як Російської імперії, так і Європи.</span></p>

<p class="txt"><span style="font-family: Arial;">Розвій наук зумовлювали такі
чинники:</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">розвиток
промисловості після реформ 60–70-х&nbsp;рр., що потребував кваліфікованих
спеціалістів і нових технологій;</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">загальноєвропейський
прогрес у науці й техніці;</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">поширення й
подальше домінування філософії позитивізму, яка сприяла пошукові достовірних і
точних вимірів фізичних і суспільних явищ;</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">відсутність
ідеологічного забарвлення в дослідженнях, а отже,– конфлікту з владою, хоч і не
завжди.</span></p>

<p class="txt"><span style="font-family: Arial;">Протягом другої половини
ХІХ&nbsp;ст. з’явилася плеяда видатних науковців світового рівня, яких, на
жаль, зараховують до росіян, поляків чи інших народів, на землях яких через
різні обставини їм довелося працювати. Насправді вони були синами українського
народу, якого не цуралися.</span></p>

<p class="txt"><span style="font-family: Arial;">Світової слави зажили:
вчений-етнограф М.Міклуха-Маклай, дослідження якого Океанії, Південно-Східної
Азії, Австралії не втратили свого значення й дотепер; О.Волощак, який зробив
вагомий внесок у розроблення ботанічної географії, дослідив рослинний світ
Карпат; М.Умов&nbsp;– засновник київської школи теоретичної фізики;
М.Бекетов&nbsp;– вчений-хімік, який, працюючи в Харківському університеті, першим
у світі став викладати фізичну хімію; математик О.Люпанов; ембріолог
А.Ковалевський; І.Мечников і М.Гамалія, що були засновниками першої в
Російській імперії та другої в світі бактеріологічної станції, а також започаткували
успішне лікування таких страшних хвороб, як чума, холера, тиф, туберкульоз;
М.Пильчиков, який зробив значний внесок у розвиток електротехніки, започаткував
нову дисципліну&nbsp;– ядерну фізику, та багато інших. </span></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt"><b style=""><i style=""><span style="font-family: Arial; color: red;"><img src="/images/uh9b/uh9_32_files/image014.jpg" v:shapes="_x0000_i1031" height="319" width="219"></span></i></b></p>

<p class="txt"><b style=""><i style=""><span style="font-family: Arial;">М.Бекетов</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt"><b style=""><i style=""><span style="font-family: Arial; color: red;"><img src="/images/uh9b/uh9_32_files/image016.jpg" v:shapes="_x0000_i1032" height="304" width="225"></span></i></b></p>

<p class="txt"><b style=""><i style=""><span style="font-family: Arial;">М.Гамалія</span></i></b></p>

<p class="txt"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt"><span style="font-family: Arial;">Одним із видатних українських
вчених того періоду був <b style="">Іван Пулюй </b>(1845–1918),
який свої здібності виявив в електромеханіці, а до того ж прислужився і
українському рухові. Не обійшовся без Пулюя і переклад Святого Письма
українською мовою.</span></p>

<p class="sm"><span style="font-family: Arial;">Іван Пулюй народився на
Тернопільщині. Після закінчення гімназії навчався на теологічному факультеті
Віденського університету, але, закінчивши його, не прийняв сану, а вступив на
філологічний факультет. А втім, його захопила фізика. Він переїхав до
Страсбурга, де студіював електротехніку. У 1877&nbsp;р. дістав академічне
звання доктора філософії за спеціальністю фізика. Наступного року на всесвітній
виставці в Парижі Пулюя нагородили за винаходи фізичних та електротехнічних
приладів. Його запросили до викладацької роботи. У 1902&nbsp;р. він став першим
деканом першого в Європі електротехнічного факультету. Його творча індивідуальність
особливо яскраво проявилась у галузі електротехніки. Так, він удосконалив
технологію виготовлення розжарювальних ниток для освітлювальних ламп, що дало
змогу створити лампу, яка за технічними характеристиками перевершувала лампу
Едісона; був першим у дослідженні «холодного світла», що згодом дістало назву
неонового. За його активною участю запущено ряд електростанцій на постійному
струмі в Австро-Угорщині, а у Празі&nbsp;– першу в Європі на змінному струмі.
Він сконструював трубку для виявлення ікс-променів, з чого скористався
німецький вчений Рентген, від прізвища якого ці промені дістали свою назву.</span></p>

<p class="sm"><span style="font-family: Arial;">Крім наукової роботи, він розгорнув
широку громадсько-політичну діяльність: узяв активну участь у роботі Наукового
товариства ім.&nbsp;Т.Шевченка, організував культурно-пропаган­дистське
товариство «Січ» для поширення правдивої інформації про Україну, заснував
молодіжний гурток для вивчення й популяризації української історії та літератури.</span></p>

<p class="sm"><span style="font-family: Arial;">Не обійшовся без Пулюя і переклад
Святого Письма українською мовою.</span></p>

<p class="txt"><span style="font-family: Arial;">У другій половині XIX&nbsp;ст.
помітне піднесення відбувалося в гуманітарних науках, особливо в історичній.
Широким визнанням користувалися праці М.Костомарова, який присвятив низку
глибоких досліджень історії України періоду Руїни та Гетьманщини. Копітку
роботу над дослідженням історичних документів проводив В.Антонович, який саме
тоді вивчав історію українського козацтва та гайдамацького руху. У 80–90&#8209;х&nbsp;рр.
почалась активна дослідницька діяльність молодого покоління істориків&nbsp;–
О.Я.Єфименко, Д.І.Багалія, Д.І.Яворницького, М.С.Грушевського. Завдяки їхнім
дослідженням було вироблено загальну схему української історії від найдавніших
часів. У царині дослідження історії української мови, літератури, фольклору
плідно працював П.Г.Житецький. Низьку важливих праць із проблем мовознавства
створив О.О.Потебня.</span></p>

<p class="txt"><span style="font-family: Arial;">&nbsp;</span></p>

<p class="txt" style="text-indent: 0cm;"><span style="font-family: Arial;"><img src="/images/uh9b/uh9_32_files/image018.jpg" v:shapes="_x0000_i1033" height="375" width="263"></span></p>

<p class="MsoHeading7"><i style=""><span style="font-family: Arial;">М.Грушевський</span></i></p>

<p class="MsoHeading7"><i style=""><span style="font-family: Arial; color: red;">&nbsp;</span></i></p>

<p class="MsoNormal" style="text-indent: 0cm;"><span style=""><img src="/images/uh9b/uh9_32_files/image020.jpg" v:shapes="_x0000_i1034" height="334" width="243"></span></p>

<p class="MsoHeading7"><i style=""><span style="font-family: Arial;">О.Єфименко</span></i></p>

<p class="MsoNormal"><span style="">&nbsp;</span></p>

<p class="txt" style="text-indent: 0cm;"><i style=""><span style="font-family: Arial; color: red;"><img src="/images/uh9b/uh9_32_files/image022.jpg" v:shapes="_x0000_i1035" height="280" width="193"><b style=""></b></span></i></p>

<p class="MsoHeading7"><i style=""><span style="font-family: Arial;">Д.Багалій</span></i></p>

<p class="txt" style="text-indent: 0cm;"><b style=""><i style=""><span style="font-family: Arial; color: red;">&nbsp;</span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial; color: red;"><img src="/images/uh9b/uh9_32_files/image024.jpg" v:shapes="_x0000_i1036" height="293" width="203"></span></i></b></p>

<p class="txt" style="text-indent: 0cm;"><b style=""><i style=""><span style="font-family: Arial;">П.Житецький</span></i></b></p>

<p class="MsoNormal"><span style="">&nbsp;</span></p>

<p class="MsoHeading7"><span style="font-family: Arial;">М.Грушевський про початок
своєї творчої праці над написанням багатотомної «Історії України-Русі»</span></p>

<p class="it"><span style="font-family: Arial;">«Написання суцільної історії
України рано, ще в київських часах, стало моєю задушевною гадкою, до певної
міри питанням честі своєї й свого покоління, супроти того, що й найвидатніші
репрезентанти української історіографії старшої генерації тоді ще вважали се
річчю, для якої час ще не наспів, бракує матеріалу, зістаються великі прогалини
і т.д. В своїх гадках мав я тоді написання історії короткої й
загальноприступної, в трьох невеликих томиках, які б обіймали старий,
литовсько-польський і новий період. Зайнявши кафедру, я сім семестрів з ряду
(1894–1897&nbsp;рр.) читав загальний курс історії України. Повторений потім
вдруге ще раз з&nbsp;р. 1898-1901, курс сей мав послужити мов би скелетом тої
задуманої історії. Кажу: скелетом передовсім тому, що курс сей слідив лише
провідну нитку політичної історії, не вдаючись в історію культури, огляду
устрою, економічного життя і т.д., що потім зайняли таке важне місце в
остаточній реалізації плану.</span></p>

<p class="it"><span style="font-family: Arial;">…Протягом 1897 і 1898&nbsp;рр. був
написаний перший том і при кінці 1898 року був видрукований…</span></p>

<p class="it"><span style="font-family: Arial;">…В Галичині сей початок історії був
прийнятий з великим заінтересуванням, можна сказати, з ентузіазмом. Але на
прозьбу про допущення до Росії відповіддю була абсолютна заборона».</span></p>

<p class="bb"><b style=""><span style="font-family: Arial;">Поміркуйте</span></b><span style="font-family: Arial;">: <b style="">1</b>. З якою метою була задумана «Історія
України-Русі»? <b style="">2</b>. Чому було по
різному сприйнято працю в Галичині та Росії?</span></p>

<p class="txt"><span style="font-family: Arial;">&nbsp;</span></p>

<p class="txt"><span style="font-family: Arial;">Новим явищем було виникнення
громадських наукових організацій. При університетах створювали наукові
товариства: філологічні, математичні, фізико-медичні, психіатричні,
акушерсько-гінекологічні, дослідників природи, історичні. Крім того, в
Наддніпрянській Україні виникали різноманітні культурно-освітні товариства.</span></p>

<p class="txt"><span style="font-family: Arial;">&nbsp;</span></p>

<h3><span style="font-family: Arial;">3. Внесок Наукового товариства
ім.Т.Шевченка в становлення національної науки</span></h3>

<p class="txt"><span style="font-family: Arial;">Якщо в Наддніпрянській Україні
наука розвивалася як частина загальноросійської, то на західноукраїнських
землях було закладено фундамент національної української науки. Її осередком
стало Наукове товариство ім.Т.Шевченка (НТШ)&nbsp;– науково-культурна громадська
організація, заснована 1892&nbsp;р. коштом прогресивної української громадськості
Львова та інших міст Західної України. Попередником НТШ було
Літературно-наукове товариство ім.Шевченка, засноване в грудні 1873&nbsp;р.
Товариство було сформовано як прообраз Академії наук&nbsp;– з
історико-філософською, філологічною та математично-природничо-лікарською
секціями й підсекціями, з виданням наукових «Записок», збірників, часописів.
Члени товариства обирали дійсних і почесних членів. Поряд із
науково-дослідницькою діяльністю НТШ проводило культурно-про­світницьку роботу
серед населення. НТШ об’єднувало фахівців різних галузей знань, письменників,
культурних і державних діячів Західної та Наддніпрянської України, інших
держав. Членами та активними діячами НТШ були О.Барвінський, М.Грушевський,
І.Франко, В.Гнатюк, С.Томашівський та ін.</span></p>

<p class="txt"><span style="font-family: Arial;">Головною заслугою товариства було
те, що за відсутності української державності воно виконувало функції
всеукраїнської Академії наук. Творчий доробок НТШ (ЛНТШ) з 1873&nbsp;р. по
1939&nbsp;р. становив 1172 томи різних видань, у тому числі 943 томи серійних
наукових публікацій. Крім того, НТШ стало основним видавцем українських
підручників. Завдяки НТШ вийшли друком перші вісім томів монументальної праці
М.Гру­шевського «Історія України-Русі».</span></p>

<p class="txt"><span style="font-family: Arial;">Найважливіші досягнення припали на
сферу суспільних дисциплін: історії (праці М.Грушевського, І.Джиджори, І.Кри­п’якевича,
І.Кревецького, М.Кордуби, С.Томашівського), філології та літературознавства
(праці М.Возняка, М.Деркач-Футрак, О.Огоновського, К.Студинського, І.Франка),
етнографії, фольклористики та мистецтвознавства (публікації В.Гнатюка,
М.Зубрицького, Ф.Колесси, В.Шухевича), антропології (Ф.Вовк, І.Раковський),
бібліографії (І.Левицький, В.Дорошенко) та ін.</span></p>

<p class="txt"><span style="font-family: Arial;">НТШ мала незаперечні заслуги в
розробленні української наукової термінології. Історична роль товариства
полягала у виведенні української науки за межі українознавства. До
найважливіших досягнень членів НТШ у галузі точних і природничих наук слід
віднести відкриття І.Пулюєм катодного проміння (названого згодом
рентгенівським), синтез І.Горбачевсь­ким сечової кислоти, праці М.Зубрицького в
галузі теорії математики, внесок С.Рудницького та В.Кубійовича в дослідження
географії України та ін.</span></p>

<p class="txt"><span style="font-family: Arial;">У жовтні 1989&nbsp;р. на зборах
ініціативної групи львівських учених було відновлено НТШ у Львові.</span></p>

<p class="txt"><span style="font-family: Arial;">&nbsp;</span></p>



<h4><span style="font-family: Arial;">Запитання і завдання</span></h4>



<p class="aa"><span style="font-family: Arial;">1. Охарактеризуйте розвиток освіти
на українських землях у складі Російської імперії.</span></p>

<p class="aa"><span style="font-family: Arial;">2. Чим було зумовлено розвиток
спеціалізованої освіти?</span></p>

<p class="aa"><span style="font-family: Arial;">3. Яка роль українських вчених у
розвитку світової науки?</span></p>

<p class="aa"><span style="font-family: Arial;">4. Як відбувалося становлення
української національної науки? Яку роль у цьому процесі відіграла НТШ?</span></p>

<p class="aa"><span style="font-family: Arial;">5. Складіть розповідь про одного з
українських вчених.</span></p>

<p class="MsoNormal"><span style="">&nbsp;</span></p>

<p class="MsoNormal" style="text-align: justify;"><span style="font-size: 14pt; color: black;">&nbsp;</span></p>
<p align="center"><span style="font-size: 14pt;">&nbsp;&nbsp;</span></p>
