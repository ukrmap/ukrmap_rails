<h2><span style="font-family: Arial;">§ 2</span><span style="font-family: Arial;" lang="EN-US">9</span><span style="font-family: Arial;">. Умови розвитку суспільно-політичне життя на
західноукраїнських землях у другій половині ХІХ&nbsp;ст.</span></h2>

<p class="bb"><b style=""><span style="font-family: Arial;">Пригадайте</span></b><span style="font-family: Arial;">: <b style="">1</b>. Які основні зміни відбулися в
Російській імперії в результаті реформ 60-70-х років? <b style="">2</b>. Назвіть основні особливості суспільно-політичного розвитку
Галичини у першій ХІХ&nbsp;ст.</span></p>

<p class="6"><span style="font-family: Arial;">&nbsp;</span></p>

<h3><span style="font-family: Arial;">1. Конституційні реформи 60-х&nbsp;рр. в
Австрійській імперії</span></h3>

<p class="txt"><span style="font-family: Arial;">Революція 1848–1849&nbsp;рр. хоч і
зазнала поразки, але спричинила процес, який завершився перетворенням
Австрійської імперії на конституційну Австро-Угорську монархію. У перше
десятиліття після революції в імперії панувала реакція, яка за прізвищем
міністра внутрішніх справ Олександра Баха дістала назву бахівської. Реакція не
призвела до відродження старих порядків, а стала формою, в якій відбувалося
перегрупування сил в імперії. Найвпливовішими силами були національні еліти
(угорська, чеська, польська та ін.), що знаходились в опозиції до імперського
центру. Знайдення спільної мови з ними рятувало імперію від розпаду. Прискорили
цей процес дошкульні поразки Австрійської імперії на міжнародній арені.
Попервах Австрія програла війну Франції та П’ємонту в 1859&nbsp;р. і не змогла
перешкодити процесові об’єднання Італії, а 1866&nbsp;р. зазнала поразки від
Пруссії.</span></p>

<p class="txt"><span style="font-family: Arial;">Ці поразки мали далекосяжні
наслідки:</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">перемоги
невеликого королівства П’ємонт, що боролося за об’єднання всіх італійських
земель в єдиній державі, стали прикладом для провідників народів, переділених
між різними імперіями;</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">австрійські
правлячі кола змушені були в 1860&nbsp;р. відновити, конституцію. Було створено
двопалатний законодавчий орган&nbsp;– Державна Рада. У 1861&nbsp;р. австрійські
володіння було визначено як автономні краї з власними представницькими
органами&nbsp;– сеймами, хоч і з обмеженими повноваженнями;</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">після поразки
від Пруссії Австрія вже не сприймалася як німецька держава і стала об</span><span style="font-family: Arial;" lang="RU">`</span><span style="font-family: Arial;">єднанням 11 націй чи їх частин, жодна з яких не
становила більшості.</span></p>

<p class="txt"><span style="font-family: Arial;">Аби не допустити неконтрольованого
розвитку подій, у 1867&nbsp;р. було укладено угоду, що містила австро-угорський
компроміс, внаслідок якого Австрійська імперія перетворилася на дуалістичну Австро-Угорську
монархію. Імперію були розділено на австрійську&nbsp;– Цислейтанія (крім інших
земель до неї увійшли українські землі Галичини й Буковини) та угорську&nbsp;–
Транслейтанія (крім інших земель до неї увійшло Закарпаття) частини.
Австрійську частину монархії переділили на автономні коронні краї, утворення
яких було довільним і закладало протистояння двох чи декількох націй. На
лавіруванні між різними інтересами, на протистоянні націй, в якому імперський
центр виступав як арбітр, і базувалася влада австрійського цісаря. Це була
суттєва зміна базового державотворчого принципу&nbsp;– централізм поступався
місцем федералізму. Найбільшим з коронних країв зі столицею Львів було
королівство Галичини і Лодомерії з великим князівством Краківським і
князівствами Освенцимським і Заторським, до якого входили Східна Галичина і
(тимчасово) Північна Буковина з переважно українським населенням.</span></p>

<p class="txt"><span style="font-family: Arial;">Стосовно Галичини австро-угорський
компроміс було доповнено австро-польським, що намітився ще в роки реакції, а
перші його реальні плоди проявились у перші роки конституційних реформ. У
1860&nbsp;р. міністром внутрішніх справ Австрійської імперії призначили поляка
Агенора Голуховського. Він, коли ще був намісником у Галичині, доклав усіх
зусиль для встановлення польського домінування в краї. Систему виборів до
Галицького сейму було влаштовано так, що поляки одразу діставали більшість. За
умов компромісу намісник Галичини обов’язково мав призначатися з польських
аристократів (1866&nbsp;р. їм знову став Голуховський), а у Відні польські
інтереси мав захищати міністр у справах Галичини. Вся соціальна, економічна та
освітня політика була спрямована насамперед на задоволення польських інтересів.
Польську мову офіційно впровадили в адміністрації, судочинстві, органах
самоуправління, Львівському та Ягеллонському університетах.</span></p>

<p class="txt"><span style="font-family: Arial;">Така пропольська орієнтація
імперського центру була зумовлена наростаючим протистоянням із Російською
імперією, проти якої поляки неодноразово піднімали повстання (1830–1831,
1863–1864&nbsp;рр.), а також оцінкою українського руху як проросійського.</span></p>

<p class="txt"><span style="font-family: Arial;">Попри свою недосконалість
конституційні реформи 60-х&nbsp;рр. ХІХ&nbsp;ст. в Австрійській імперії мали
далекосяжні наслідки:</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">вони створили
міцний фундамент для розгортання національно-політичних рухів;</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">всім народам
імперії було відкрито шлях до здобутків європейської демократії, стимулюючи, а
подекуди&nbsp;– просто змушуючи слабших до прискореного розвитку, аби
зрівнятися з політично сильнішими;</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">українському
руху було дано новий імпульс. Декларування, хоч і формальне, рівності всіх
народів імперії пробуджувало національну гідність&nbsp;– першу, необхідну
підставу національного відродження, давало законну основу домагатися всіх
належних народові прав;</span></p>

<p class="spis1" style=""><span style="font-family: Symbol;"><span style="">·<span style="font: 7pt &quot;Times New Roman&quot;;">&nbsp;&nbsp;
</span></span></span><span style="font-family: Arial;">утвердження
парламентаризму поступово змінювало суспільну психологію. Маси населення з
мовчазних підданих перетворювались у співносіїв влади, громадян. Парламентська
й навколопарламентська діяльність, що зосереджувалась у двох інституціях&nbsp;–
Державній раді у Відні та Галицькому крайовому сеймі у Львові&nbsp;– стали
невід’ємною частиною політичного життя Галичини.</span></p>

<p class="txt"><span style="font-family: Arial;">&nbsp;</span></p>

<h3><span style="font-family: Arial;">2. Галицький сейм</span></h3>

<p class="txt"><span style="font-family: Arial;">Законодавчою основою для
формування Галицького крайового сейму були два документи: Крайовий статут та
Сеймова виборча ординація 1861&nbsp;р. Компетенція сейму, визначена лише
1873&nbsp;р., обмежувалась цариною культури, освіти, аграрних відносин тощо.</span></p>

<p class="txt"><span style="font-family: Arial;">Структура сейму і система виборів
до нього під соціальним кутом зору були яскравим зразком перехідної епохи,
оскільки вони поєднували елементи середньовічного станово-представ</span><span style="font-family: Arial;" lang="RU">­</span><span style="font-family: Arial;">ни</span><span style="font-family: Arial;" lang="RU">­</span><span style="font-family: Arial;">цького права з парламентсько-демократичними
тенденціями нового часу. Виборче законодавство відображало характерне для свого
часу розуміння суспільства як об’єднання різних груп громадян, відмінних за
«соціальним і фаховим становищем, заслугами перед державою, способом життя і
політичної свідомості». Представницький орган, тобто сейм, мав захищати
інтереси цих груп відповідно до їхньої «заслуже­ності», яку визначав майновий і
фаховий ценз. Вибори до сейму відбувалися раз на 6 років.</span></p>

<p class="txt"><span style="font-family: Arial;">Галицький крайовий сейм складався
зі 150 послів від шести суспільних категорій. Загалом безпосередні виборці
становили 10% населення (серед селян, які складали 95,5% населення краю,&nbsp;–
8,8%).</span></p>

<p class="txt"><span style="font-family: Arial;">Такий виборчий закон забезпечував
половину місць у сеймі послам «від народу». Теоретично всі ці мандати могли
вибороти селяни, міщани або їхні представники, що зумовлювало гостру передвиборну
боротьбу правлячих кіл за голоси простого люду.</span></p>

<p class="txt"><span style="font-family: Arial;">Орієнтація виборчого закону на
становий, а не на національний склад ставила українське населення Галичини в
нерівні умови через його переважно селянський характер. Українці теоретично
могли отримати лише третину місць. Таку кількість, тобто 51 мандат, українці
здобули тільки під час перших виборів у 1861&nbsp;р. Подальші вибори
відзначалися зменшенням українського представництва. У 1883&nbsp;р. воно було
найменшим&nbsp;– 12 послів.</span></p>

<p class="txt"><span style="font-family: Arial;">&nbsp;</span></p>

<h3><span style="font-family: Arial;">3. Польські та єврейські рухи на
західноукраїнських землях у другій половині ХІХ&nbsp;ст.</span></h3>

<p class="txt"><span style="font-family: Arial;">Після ліквідації польської
державності перед польським визвольним рухом стояло завдання відновлення
держави, об’єднання в ній всіх польських земель, переділених трьома імперіями.</span></p>

<p class="txt"><span style="font-family: Arial;">Найбільш сприятливі умови для
розгортання польського національно-визвольного руху після придушення польського
повстання 1863–1864&nbsp;рр. в Російській імперії склалися в Австрійській
імперії (з 1867&nbsp;р.– Австро-Угорській монархії), де внаслідок
польсько-австрійського компромісу Галичина отримала автономію, в якій провідні
позиції зайняли поляки. Творці компромісу плекали надію перетворити Галичину в
«польський П’ємонт», навколо якого в майбутньому відбудеться об’єднання
польських земель в межах історичних кордонів (тобто 1772&nbsp;р.). У Галичині
мала сформуватися модель майбутньої Польської держави. Галицькому сейму в тій
системі належала визначальна роль. Він, з одного боку, розглядався як наступник
сеймів давньої Речі Посполитої, що засвідчувало неперервність державотворчих
традицій, а з іншого, будучи єдиним парламентом на землях переділеної Польщі,
мав служити інтересам усього народу, бути виразником його волі перед світом.</span></p>

<p class="txt"><span style="font-family: Arial;">Таких позицій дотримувались з
краківські консерватори (стальчики). Крім того, вони засуджували будь-які
насильницькі дії та закликали польське суспільство зайняти лояльну позицію щодо
австрійського імператора, який, згідно з міжнародними угодами, був законним
спадкоємцем польського престолу. У політиці щодо українського населення вони
закликали польську громадськість піти на компроміси.</span></p>

<p class="txt"><span style="font-family: Arial;">Стальчики, хоча й були чисельно
невеликою групою, обіймали майже всі провідні державні посади, впливаючи на
польську політику імператора.</span></p>

<p class="txt"><span style="font-family: Arial;">Політичними суперниками стальчиків
були східногалицькі консерватори (подоляки), краківські та львівські
ліберал-демократи. Останні вимагали від імператора надання полякам таких самих
прав, що й угорцям, і проведення виборчої реформи. Подоляки, хоча загалом
підтримували стальчиків, категорично відкидали можливість будь-якої згоди з українцями.
Обидві вказані течії (консервативна і ліберальна) були в основному
репрезентовані польською аристократією, яка міцно тримала владу в Галичині.</span></p>

<p class="txt"><span style="font-family: Arial;">У другій половині ХІХ&nbsp;ст.
вирізнились і нові напрями в польському русі&nbsp;– людовий (народний або селянський)
і соціалістичний, які набирали силу і на початку ХХ&nbsp;ст. зайняли провідні
позиції. Їх поява була характерною ознакою нової доби, коли швидко зростала
громадська самосвідомість широких верств населення, формувалися масові
політичні рухи. Ідея опіки вищих класів над народом відходила в минуле.
Селянство й робітники дедалі голосніше заявляли про своє право самостійно
висловлювати та обстоювати власні інтереси.</span></p>

<p class="txt"><span style="font-family: Arial;">Нові течії, хоча й були
політичними противниками консерваторів і лібералів, в українському питанні не
запропонували нічого нового. Єдине, в чому вони виступали спільно з українським
рухом,– це вимоги щодо виборчої реформи і за соціальних прав населення. Право
українського населення на власну державу, а тим паче в Галичині, категорично
заперечувалося.</span></p>

<p class="txt"><span style="font-family: Arial;">Крім української та польської,
впливовою громадою краю була єврейська. На 1880&nbsp;р. вона складала 11,52%
населення Галичини. Основна маса євреїв проживала в містах і містечках, проте
наприкінці ХІХ&nbsp;– на початку ХХ&nbsp;ст. характерною особливістю Галичини
стало зростання єврейської громади на селі. По селах євреї були в основному
корчмарями, лихварями, управителями маєтків тощо. Така станова структура
єврейської громади небезпідставно сприймалась українським селянином як
недружня, проте єврейських погромів, як в Російській імперії, тут не було.</span></p>

<p class="txt"><span style="font-family: Arial;">У політичній площині єврейська
громада, а надто її еліта, була схильна до мирного співіснування з владою, отже
до співпраці з поляками. Деякі з них навіть закликали до добровільної польської
асиміляції. Багато хто з євреїв став щирим польським патріотом (єврей з
походження, поляк за усвідомленням, уподобанням). Але така тенденція в
єврейській громаді тривала тільки до початку 90-х&nbsp;рр. Це зумовлювалося
тим, що у польському русі почав зростати антисемітизм. Реакцією на нього стало
поширення ідей сіонізму. Ідеалом сіоністів було утворення єврейської держави в
Палестині, а головною метою в Галичині&nbsp;– боротьба за збереження єврейської
національної ідентичності. Така зміна пріоритетів у єврейському русі
позначилась і на українсько-польському конфлікті: євреї в ньому зайняли переважно
нейтральну позицію, а подекуди підтримували українців.</span></p>

<p class="txt"><span style="font-family: Arial;">&nbsp;</span></p>



<h4><span style="font-family: Arial;">Запитання і завдання</span></h4>



<p class="aa"><span style="font-family: Arial;">1. Які конституційні реформи було
проведено в Австрійській імперії та як вони позначалися на українському
населенні Галичини?</span></p>

<p class="aa"><span style="font-family: Arial;">2. Охарактеризуйте систему виборів
до Галицького сейму? </span></p>

<p class="aa"><span style="font-family: Arial;">3. Яка його роль Галицького сейму в
становленні політичної культури українського населення краю?</span></p>

<p class="aa"><span style="font-family: Arial;">4. Як розвивався польський рух в
Галичині?</span></p>

<p class="aa"><span style="font-family: Arial;">5. Які течії існували в польському
русі Галичини? Яке було їх ставлення щодо українського руху?</span></p>

<p class="aa"><span style="font-family: Arial;">6. Яку роль відігравала єврейська
громада в суспільно-політичному житті Галичини? </span></p>

<p class="MsoNormal">&nbsp;</p>

<p class="MsoNormal" style="text-align: justify;"><span style="font-size: 14pt; color: black;">&nbsp;</span></p>
<p align="center"><span style="font-size: 14pt;">&nbsp;&nbsp;</span></p>
