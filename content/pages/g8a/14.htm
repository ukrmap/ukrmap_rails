<p class="rvps2">Клімат України помірно континентальний, на Південному березі Криму – субтропічний (середземноморського типу). Зміна сезонів протягом року чітко виражена.</p> 
<p class="rvps2">На території країни континентальність клімату зростає з північного заходу на південний схід. На клімат будь-якої території впливають три основні чинники кліматоутворення: 1) кількість сонячної радіації; 2) циркуляція повітряних мас; 3) характер підстилаючої поверхні. Клімат залежить від географічної широти, висоти над рівнем моря, наявності льодового і снігового покриву, віддаленості території від океанів і морів тощо. Сонячна радіація – головний чинник кліматотворення. Її розподіл залежить від географічної широти місцевості. Величина сумарної сонячної радіації в межах України коливається від 4200 до 5300 мДж/м<sup>2</sup> і змінюється з півночі на південь.</p> 
<p class="rvps2">Завдяки цикруляції атмосфери відбувається перерозподіл тепла та вологи. На клімат України впливають арктичні, помірні й тропічні повітряні маси.</p> 
<p class="rvps2">Основні показники клімату – температурний режим повітря і кількість опадів. Пересічні температури січня – близько -5° С, липня – +20° С. Річна кількість опадів коливається від 300-350 мм на південному сході та півдні до 550-650 мм на заході та північному заході. Режим атмосферних опадів: максимум – улітку і мінімум – узимку. Тільки на Південному березі Криму спостерігається середземноморський тип річного режиму опадів: максимум – узимку, мінімум – улітку.</p> 
<p class="rvps2"></p> 
