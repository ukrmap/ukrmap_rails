<p class="rvps2"> Положення України відносно годинних поясів відображено на карті <em>Годинні пояси світу</em>. Україна розташована в другому (східноєвропейському) годинному поясі, тобто полудень в країні настає на 2 години раніше, ніж у нульовому (західноєвропейському) годинному поясі.</p> 
<p class="rvps2">Оскільки довжина території в градусному вимірі – 18°05' (при ширині одного годинного поясу 15°), Україна могла б знаходитися в трьох годинних поясах, але для зручності ведення господарства прийнято вважати, що вся територія країни знаходиться в одному годинному поясі. Подібна практика поширена і в інших країнах.</p> 
<p class="rvps2">Для повнішого використання світлої частини доби протягом року вводиться літній час: з останньої неділі березня до останньої неділі жовтня годинник переводять на 1 годину вперед. Отже, влітку ми випереджаємо поясний час на 1 годину.</p> 
