<p class="rvps2">На території України проявляються стихійні явища природи, пов'язані з рухами літосфери, погодою і внутрішніми водами. Рухами літосфери обумовлені сейсмічні явища. Осередки землетрусів часто знаходяться в Карпатах, Кримських горах, у Чорному морі на південь від Криму. Несприятливими погодними явищами в Україні є посухи, суховії, пилові бурі, заморозки, ожеледь, град. Безконтрольна вирубка лісу в горах спричинює виникнення під час сильних злив селевих потоків – річок бруду, утворених змитими шарами незакріплених ґрунтів. Селі мають велику масу та значну швидкість. Вони знищують дороги, будівлі, орні землі. З внутрішніми водами пов'язані повені (паводки) – швидке й короткочасне підняття рівня води у річці. Це стихійне явище може виникати в горах під час інтенсивного танення снігу, сильних зливових дощів. Стік же рівнинних річок України зарегульовано водосховищами, тому різких коливань води з катастрофічними наслідками на них не буває.</p> 
<p class="rvps2">Карта <em>Несприятливі природні процеси</em> відображає несподівані, важкі за своїми наслідками порушення нормального ходу природних явищ: селі, карст, ерозійні процеси, зсуви, заболочування, вторинне засолення ґрунтів, підтоплення. Ця інформація дає можливість запобігати розвитку несприятливих процесів, уникати або зменшувати їх негативні наслідки. 
<img border=0 width=22 height=22 alt="" hspace=1 vspace=1 src="/images/g8a/11.files/img1.jpg">
</p> 
