<p class="rvps2"><em>Геологічна будова</em> території України є результатом дії складних процесів, які тривали впродовж багатьох геологічних ер та періодів – від найдавнішої (архейської) до сучасного (четвертинного). Різні умови формування обумовили особливості окремих частин території нашої країни. Для кращого розуміння закономірностей утворення та залягання гірських порід необхідно звертатися до легенди карти, яка складена як геохронологічна таблиця. Визначення віку гірських порід уможливлює визначення послідовності геологічних процесів, які впливали на формування рельєфу.</p> 
