<p class="rvps2"><em>Тваринний світ</em> України налічує 100 видів ссавців, 360 – птахів, 200 – риб, 20 – плазунів. Ця різноманітність пов'язана з особливостями рельєфу та клімату, але в першу чергу – з певними рослинними угрупованнями, географія розміщення яких пов'язана з широтною зональністю та висотною поясністю.</p> 
<p class="rvps2">Тваринний світ змінювався протягом геологічних періодів та історичного часу. У давні епохи на нашій землі водилися носороги, жирафи, шаблезубі тигри, страуси, фламінго. Пізніше, зі зміною клімату, одні види зникали, натомість з’являлися інші. Особливих змін зазнала фауна у II тис., що пов’язане зі зростанням населення та збільшенням антропогенного навантаження на довкілля.</p> 
<p class="rvps2">Інтенсивне полювання, активна господарська діяльність людини призвели до істотних змін видового складу тварин. Багато з них сьогодні є рідкісними і зникаючими та занесені до <em>Червоної Книги України</em><em>, що налічує кілька сотен видів тварин.</em></p> 
<p class="rvps2"></p> 
