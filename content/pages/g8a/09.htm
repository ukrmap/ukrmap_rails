<p class="rvps2">Комплекс із чотирьох палеогеографічних карт Розподіл суходолу та моря в різні геологічні періоди відображає найцікавіші етапи давньої історії Землі. Тоді вже сформувалися основні тектонічні структури, але не припинялися рухи земної кори, тривали підняття й опускання земної поверхні. Унаслідок цього певні ділянки суходолу затоплювалися або піднімалися з морського дна разом з тими відкладами, які осідали на дно впродовж тривалого геологічного часу.</p> 
<p class="rvps2"><em>Співставлення цих карт з картою </em><em>Геологічна будова</em> допомагає зрозуміти, за яких умов відкладалися потужні поклади кам'яного вугілля, чому в Дніпровсько-Донецькій западині є товщі морських крейдових відкладів, перекритих палеогеновими та неогеновими пісками, а на північному заході такого перекриття немає, чому в Причорномор'ї так багато покладів вапняків (було мілке тепле море, де осідало багато решток черепашкових тварин).</p> 
<p class="rvps2"></p> 
