<div class="Section1">

<p class="MsoNormal" style="text-align: justify;"><b style=""><u><span style="font-family: Arial; color: black;">§ 24<span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span></span></u></b><u><span style="font-family: Arial; color: black;">ПОЧАТОК
ФОРМУВАННЯ БАГАТОПАРТІЙНОСТІ В
УКРАЇНІ</span></u><u><span style="font-family: Arial;"></span></u></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">1. <span style="">Криза
компартійної системи</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В кінці 80-х </span><span style="font-family: Arial;">-<span style="color: black;"> на початку
90-х років в Україні виникла безпрецедентна за часи радянської влади політична <span style="">ситуація:<b> </b></span>стали створюватися
нові партії, почала формуватися <b>багатопартійність, </b>а <i>Комуністична
партія, яка десятиліттями правила в Союзі, втратила свою монолітність,
опинилася в глибокій кризі і стала розпадатися.</i></span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Цей розпал був обумовлений тим, то <i>між
правлячою партією та суспільством </i>виникло принципове протиріччя. Наявний
плюралізм думок, послаблення контролю влади над суспільством сприяли
демократизації суспільства, а Комуністична партія, <span style="">сповідуючи </span>консервативні погляди, продовжувала <i>захищати стару
політичну систему, </i>яка опинилася в глибокій кризі.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ситуація в суспільстві кардинально
мінялася, <i>Комуністична партія не встигала за перебігай подій. її
бюрократичний апарат показав свою нездатність вести політичну боротьбу в нових
умовах. </i>З метою протидії громадсько-політичним зрушенням керівництво КПРС
(КПУ) намагалося утворити різноманітні об'єднання, комітети захисту Леніна,
СРСР, соціалізму. Але вони не стали популярними.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Серед причин, які привели КПРС (КПУ) до
кризи, було <i>невміння прогнозувати </i>напрямки суспільного розвитку.
Партійне керівництво <i>втратило контроль за процесами «перебудови» </i>і,
образно кажучи, плелося у них у хвості. А ЦК Компартії України практично не був
політичним органом, а швидше <i>органом управління народним господарствам
республіки, що </i>виконував команди та рішення центрального партійно-державного
керівництва.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Компартія України фактично розкололася.
Частина комуністів розуміла необхідність реформ та оновлення життя республіки і
бажала взяти участь у їх проведенні, інша частина </span><span style="font-family: Arial;">–<span style="color: black;">
виступала проти змін.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У КПУ виникають осередки <i>«Демократичної
платформи», </i>її прихильники провели в <i>Харкові </i>в травні 1990&nbsp;р.
першу республіканську конференцію партійних клубів, яка завершилася <i>об'єднанням
</i>сил, що стояли на позиціях демократизації Компартії з середини:
реформування партійних структур, відмови від принципу демократичного
централізму, перетворення КПУ на партію парламентського типу.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Поява «Демократичної платформи»
засвідчила, що <i>правляча партія почала розпадатися. </i>Вона вже не була єдиною
в ідейному відношенні, а це означало, що невдовзі відбудеться й організаційне
розмежування.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Прихильники «Демократичної платформи»
брали участь у роботі XXVIII з'їзду КПРС і XXVIII з'їзду Компартії України,
використали трибуну з'їздів для оголошення своєї позиції, однак вона не знайшла
підтримки в прийнятих партійних рішеннях.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Частина комуністів відмежувалася від
офіційної партійної лінії і сформувала організаційний комітет у справах
створення нової парті. В грудні 1990&nbsp;р. на базі «Демократичної платформи»
було створено <i>Партію демократичного відродження України (ПДВУ).</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На фоні посилення відцентрових процесів
у Союзі РСР і загострення соціально-економічної ситуації в республіці авторитет
КПУ суттєво послабився.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Страйк шахтарів Донбасу влітку 1989&nbsp;р.,
який засудило керівництво Компартії, засвідчив, що партія суттєво відстає від
розвитку подій.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Рядові комуністи стали <i>зневірюватися
</i>в комуністичній ідеології, добровільно виходили з партії, не довіряли
керівним партійним органам. Упродовж 1990&nbsp;р. заяви про вихід з Компартії
України подали 220 тис. осіб. Сотні тисяч перестали платити партійні внески,
відмовлялися брати участь у житті партійних організацій.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На початку 90-х років партійні структури
вже не справляли визначального впливу на розвиток ситуації в республіці. <i>Політична
ініціатива перейшла від ЦК КПУ до Верховної Ради.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">2. Виникнення
багатопартійності в Україні</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Поглиблення демократичних процесів
супроводжувалося розмежуванням політичних сил у суспільстві, Його активна
частина почала об'єднуватися в партії, аби вибороти державну владу й утримати
її.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Появі нових партій значною мірою сприяла
<i>відміна 24 жовтня 1990&nbsp;р. статті шостої Конституції У РСР. в якій були
сформульовані положення про «керівну і спрямовуючу роль КПРС». </i>Комуністична
партія позбавлялася політичної монополії в суспільстві, втрачала функції
управління державою.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В Україні приймається закон, який
закріпив право громадян об'єднуватись у політичні партії, інші громадські
організації, брати участь у рухах. <i>У республіці почала складатися
багатопартійна система.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У квітні 1990&nbsp;р. відбуваються
з'їзди <i>Української республіканської партії (УРП), </i>створеної на основі
Української Гельсінської спілки, яка оголосила про саморозпуск, та <i>Української
християнсько-демократичної партії (УХДП).</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У травні проходять установчі збори <i>соціал-демократів.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У червні 1990&nbsp;р. на з'їзді у Києві
Українська народно-демократична ліга трансформується в <i>Українську
народно-демократичну партію. </i>Через кілька днів була заснована <i>Київська ліберально-демократична
спілка, </i>проголошено про створення <i>Української селянсько-демократичної
партії (УСДП).</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Восени 1990&nbsp;р. в Києві
відбуваються установчі з'їзди <i>Партії зелених України (ПЗУ) </i>та <i>Ліберально-демократичної
партії (ЛДП). </i>У Дніпропетровську виникла <i>Народна партія України (НПУ).</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У грудні з різницею в два тижні
з'являються <i>Партія демократичного відродження України </i>та <i>Демократична
партій України. </i>Всього протягом 1990-1991&nbsp;рр. в Україні почало діяти
майже 20 політичних партій.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Нові партії, як правило, утворювалися
навколо окремих народних депутатів або груп у Верховній Раді. Такі партії мали
кращі стартові можливості, бо могли пропагувати свої погляди з трибуни
Верховної Ради.</span><span style="font-family: Arial;"></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Деякі партії
створювалися «під лідера». Особливу групу серед керівників цих партій та їх
активу складали <i>колишні учасники дисидентського руху.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Серед лідерів
нових партій з'являлося багато й тих, хто в минулому перебував у Комуністичній
партії. Багатьох із них життя заставило переглянути свої погляди, але були й
такі, хто просто пристосувався, а точніше </span><span style="font-family: Arial;">–<span style="color: black;">
перелицювався.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Майже всі
новостворені партії не в змозі були визначити свою <i>соціальну базу, </i>та,
власне, й не мали такої.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Орієнтація
значної частини партій на <i>середні верстви </i>населенні не враховувала
тогочасної структури суспільства. Поява окремих партій була пов'язана не
стільки з реакцією на суспільні запити, скільки була наслідком прагнень їх
ініціаторів «увійти» в політику.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Такі партії
стали скоріше організаційними утвореннями штучного характеру, оскільки
трималися не на політичній спільності, не на стабільній соціальній базі, а на
єдності інших інтересів, наприклад, фінансових, професійних тощо. Своєрідну
групу складали партії, відмінності між якими можна виявити лише у назвах.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Новостворені
партії та громадські організації <i>по-різному оцінювали політичне становище у
республіці і визначали своє ставлення до державного статусу України.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">За вихід із
СРСР і створення незалежної держави виступили <i>Українська республіканська
партія. Демократична партія України, Партія зелених. Народний рух України,
Українська <span class="SpellE">міжпартійна</span> асамблея </i>та деякі інші.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Установчий
з'їзд УРП у квітні 1990&nbsp;р. у своїй програмі проголосив, що головною метою
партії с створення <i>Української незалежної соборної держави.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На другому
з'їзді партії в червні 1991&nbsp;р. відбулася гостра дискусія навколо питання
щодо форм боротьби за незалежність України. Прихильники поміркованої лінії,
якої дотримувався <i>Л.Лук'яненко, </i>виступили за парламентські форми,
допускали можливість співпраці з <i>«суверен-комуністами» </i>(так називали
комуністів, що допускали можливість суверенітету України).</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Радикально
налаштовані делегати на чолі з <i>С.Хмарою </i>відкидали будь-яку можливість
співпраці з комуністами, закликали своїх при­хильників з депутатського корпусу
покинути Верховну Раду і піднімати народ <i>«на мирну демократичну революцію».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Більшість
делегатів висловилася за помірковану лінію.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Українська
селянсько-демократична партія <span style="">в<i> </i></span>червні
1990&nbsp;р. проголосила своєю мстою побудову <i>«незалежної самостійної
української народної держави», </i>де утвердяться різні форми власності,
ринкова економіка.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З'їзд
Демократичної партії України в грудні 1990&nbsp;р. проголосив курс на <i>«досягнення
державної незалежності України та побудову в ній демократичного й гуманного
суспільства».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Демократична
партія відкидала будь-яку форму федеративного устрою в рамках СРСР. З'їзд
висловився <i>за вихід України зі складу СРСР.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Окремі партії
прямо не ставили питання про самостійність України, але висували вимоги
запровадження верховенства законів республіки, створення власної фінансової
системи, республіканських збройних сил, налагодження самостійних зв'язків
України з зарубіжними країнами тощо.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Реалізувати ці
та інші вимоги можна було тільки за умови <i>державної незалежності України.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Існувала
група українських партій, які займали <i>помірковані позиції.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Посилаючись
на політичну непідготовленість населення, існування сильних позицій центру,
наявність консервативних сил у республіці, вони висловлювалися за оновлення
союзного договору і входження України як самостійної до конфедерації суверенних
держав.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Таку позицію
займали <i>українські соціал-демократи, </i>а також <i>Партія демократичного
відродження України (ПДВУ).</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Остання
виступала за створення суверенної демократичної держави, утвердження в ній
принципів свободи і соціальної справедливості. Вона запропонувала укласти
колективний міжреспубліканський договір про ліквідацію СРСР і створення <i>Європейсько-азіатської
економічної співдружності.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Кілька
новостворених партій, серед них </span><span style="font-family: Arial;">–<span style="color: black;"> <i>Українська
національна партія. Українська народно-демократична. Українська республіканська
партія, </i></span>–<span style="color: black;">
намагалися втілити в життя так званий <i>«конгресовий шлях» </i>до незалежності
республіки.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З цією метою вони
провели 1 липня 1990&nbsp;р. у Києві <span class="SpellE"><i>Міжпартійну</i></span><i>
асамблею. </i>Асамблея висловилася за бойкот радянських державних структур,
оцінивши їх як колоніальні, нав'язані Москвою, і запропонувала створювати
громадські комітети, проводити запис до громадянства Української Народної
Республіки.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Прихильники
цього шляху вважали, що коли таким чином буде зареєстровано більше 50 процентів
населення УРСР, то це дасть підстави для скликання <i>Національного Конгресу
громадян України, </i>який стане парламентом, проголосить незалежність України
і позбавить цим влади Верховну Раду УРСР.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ліберально-демократична
партія України (ЛДПУ) свою головну мету вбачала в <i>захисті прав особи та сім</i>'<i>ї
</i>як вищих цінностей суспільства.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Партія виступила за створення вільної і
<i>незалежної Української держави, </i>яка лише за результатами всенародного
референдуму може укласти конфедеративний договір з іншими республіками.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Група «суверен-комуністи» вважала, що
Компартія України повинна бути <i>самостійною, </i>а республіка мати <i>реальний
суверенітет.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Таку позицію поділяли багато рядових
комуністів, але вони не були організаційно оформленими. З часом
«суверен-комуністи» поповнили ряди <i>Трудового Конгресу України. Партії праці.
Партії справедливості </i>та інших.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Напередодні проголошення незалежності
України частина комуністів обстоювала принцип <i>«радянського федералізму», </i>згідно
з яким республіка мала б залишитися в Союзі, однак суттєво розширивши <i>свої
права.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Прихильники цієї ідеї в жовтні 1991&nbsp;р.
створили <i>Соціалістичну партію України (СПУ), </i>яка висловилася за визнання
суверенності України, обумовлюючи її економічною та політичною інтеграцією з
краї­нами СНД.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Виникли партії, які обґрунтовували ідею
об'єднання України з слов'янськими республіками </span><span style="font-family: Arial;">–<span style="color: black;"> <i>Росією </i>та <i>Білоруссю.</i></span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Створена 7 серпня 1990р. <i>Партія
слов'янського відродження (ПСВ) </i>своєю найближчою метою проголосила
досягнення повної державної незалежності України. Кінцевою метою ПСВ
передбачено утворення міжнародної організації слов'янських держав, побудова <i>«спільного
слов'янського дому».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Програмні установки ПСВ збігалися з
тогочасною позицією <i>Громадянського конгресу України </i>та <i>Республіканського
руху Криму.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Виникнення в Україні багатопартійності
свідчило про <i>зростання політичної активності </i>населення, про його ідейне
розшарування.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Однопартійна система та ідеологічний
монополізм в Україні стали зникати <span style="">легітимним
шляхом,<b> </b></span>без силових сутичок і небезпечних конфліктів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Переважна більшість новостворених
партій виступила за демократію, суверенітет і незалежність України, засвідчивши
цим зацікавленість у тому, щоб республіка прилучилася до світової цивілізації,
сповідувала загальнолюдські цінності.</span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">Поява нових партій
завдала відчутного удару по монополії КПРС (КПУ) і створила передумови для
завоювання республікою державного суверенітету та незалежності.</span></i><span style="font-family: Arial;"></span></p>

<p class="MsoNormal"><i style=""><span style="font-family: Arial;">&nbsp;</span></i></p>

<p class="MsoNormal" style="text-align: justify;"><span style="font-family: Arial; color: maroon;">Документ</span></p>

<p class="MsoNormal" style=""><b style=""><span style="font-family: Arial; color: maroon;">В. Литвин.
Політична арена України <span style="">(уривок із
книги)</span></span></b></p>

<p class="MsoNormal" style="text-align: justify;"><i><span style="font-family: Arial; color: maroon;">...Фактично в Україні склалася <span class="SpellE">мультипартійна</span>
система з наголосом на вкрай поляризовану, іншими словами – справжня багато­партійність
доведена до абсурду: в наявності чимало партій різної політичної орієнтації, в
тому числі й <span class="SpellE">антисистемних</span>. Попри всю показову
активність, спроби виступати від імені народу й видавати свої інтереси за
загальнонаціональні, абсолютна більшість з них приблизно однакова за впливом у
його незначному вимірі...</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Майже всі вони й
досі не в змозі визначити свою соціальну базу, свій електорат. Орієнтація
значної </span></i><i style=""><span style="font-family: Arial; color: maroon;">частини <span style="">партій на середні верстви не враховує
теперішньої структури суспільства й придатна хіба що на перспективу... Наше
соціально не диференційоване суспільство для партійної розбудови ще не
готове...</span></span></i></p>

<p class="MsoNormal" style="text-align: justify;"><b style=""><span style="font-family: Arial; color: maroon;">Запитання до
документа</span></b></p>

<p class="MsoNormal" style="text-align: justify;"><i><span style="font-family: Arial; color: maroon;">1. Як автор характеризує багатопартійну систему, що
склалася в Україні на початку 90-х років? Чи можна, на Ваш погляд, застосувати
цю характеристику до сучасного періоду багатопартійності в Україні?</span></i><i style=""><span style="font-family: Arial; color: maroon;"></span></i></p>

<p class="MsoNormal" style="text-align: justify;"><i><span style="font-family: Arial; color: maroon;">2. Що автор має на увазі, говорячи про <span class="SpellE">антисистемні</span> парти? Як Ви розумієте поняття «<span class="SpellE">антисистемна</span> партія»?</span></i><i style=""><span style="font-family: Arial; color: maroon;"></span></i></p>

<p class="MsoNormal"><i style=""><span style="font-family: Arial; color: maroon;">&nbsp;</span></i></p>

<p class="MsoNormal"><b style=""><span style="font-family: Arial;">Запитання і завдання</span></b></p>

<p class="MsoNormal" style="text-align: justify;"><i><span style="font-family: Arial; color: black;">1. Які факти свідчать </span></i><i style=""><span style="font-family: Arial; color: black;">про <span style="">втрату Комуністичною партією політичної
монополії в кінці 80-х </span></span></i><span style="font-family: Arial;">-<i><span style="color: black;"> на </span></i><i style=""><span style="color: black;">початку <span style="">90-х років?</span></span></i></span></p>

<p class="MsoNormal" style="text-align: justify;"><i><span style="font-family: Arial; color: black;">2. У чому проявилася криза в Комуністичній парти України?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">3. Якими були шляхи формування нових партій в </span></i><i style=""><span style="font-family: Arial; color: black;">Україні в кінці <span style="">80-х
- на початку 90-х років? </span></span></i></p>

<p class="MsoNormal" style="text-align: justify;"><i><span style="font-family: Arial; color: black;">4. Коли утворилася «Демократична платформа» в КПУ? З яких
</span></i><i style=""><span style="font-family: Arial; color: black;">позицій <span style="">виступали її прихильники?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">5. <span style="">Поясніть, що </span>означає «конгресовий
шлях» <span style="">досягнення незалежності України.
Які партії намагалися діяти таким шляхом?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">6. Поясніть термін «суверен-комуністи».</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">7. В чому полягає значення появи нових партій для політичного
розвитку України?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">8. Визначте хронологічну послідовність подій:</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- створення УРП і
УХДП;</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i style=""><span style="font-family: Arial; color: black;">- <span style="">відміна шостої статті Конституції УРСР;</span></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- створення ПДВУ;</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- створення СПУ.</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">9. Які нові політичні партії утворилися в Україні на рубежі
80-90-х років? Дайте їм характеристику, проаналізуйте їх програми.</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">10. Назвіть причини розпаду Компартії України.</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">11. Виділіть <span style="">передумови виникнення багатопартійності в
Україні в кінці 80-х - на початку 90-х років.</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">12. Як Ви вважаєте, чи існувала можливість реформування
Компартії України в умовах «перебудови»? Якими могли бути шляхи цього
реформування?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">13. Який з шляхів досягнення суверенітету України, що пропонували
українські партії, </span></i><i style=""><span style="font-family: Arial; color: black;">був <span style="">найбільш, перспективним? Обґрунтуйте свою
точку зору.</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">14. Як <span style="">Ви вважаєте, чи можна було досягти
незалежності України під проводом незалежної від КПРС Комуністичної партії
України?</span></span></i><i style=""><span style="font-family: Arial;"></span></i></p>

<p class="MsoNormal"><i style=""><span style="font-family: Arial;">&nbsp;</span></i></p>

<p class="MsoNormal"><span style="font-family: Arial;">&nbsp;</span></p>

</div>
