<p class="MsoNormal" style="text-align: justify;"><b><span style="font-family: Arial; color: black;">&nbsp;</span></b></p>

<p class="MsoNormal" style="margin-left: 70.8pt; text-align: left; text-indent: -70.8pt;" align="left"><b><span style="font-family: Arial; color: black;">Тема
V<span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span>РОЗПАД
РАДЯНСЬКОГО СОЮЗУ І СТАНОВЛЕННЯ НЕЗАЛЕЖНОЇ УКРАЇНИ</span></b></p>

<p class="MsoNormal" style="text-align: justify;"><b><span style="font-family: Arial; color: black;">&nbsp;</span></b></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b style=""><u><span style="font-family: Arial; color: black;">§ 21<span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span></span></u></b><u><span style="font-family: Arial; color: black;">СУСПІЛЬНО-ПОЛІТИЧНЕ
ЖИТТЯ УКРАЇНИ у 80-і роки</span></u></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">1. <span style="">Зміни у
вищому партійно-державному керівництві після смерті Л.Брежнєва</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На початку 80-х років стало очевидним,
що радянське суспільство потребує глибокого реформування усіх сфер життя.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Широкі кола громадськості розуміли, що
кардинальні перетворення можуть розпочатися лише за умови приходу на вищі
партійні і державні посади політиків, здатних реально оцінити ситуацію,
переосмислити застарілі догми, звернутися до досвіду розвинених країн світу,
виробити та реалізувати нові підходи до розвитку суспільства.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Між тим <i>Л.Брежнєв </i>в останні роки
свого життя перестав глибоко вникати в державні справи. Замість оновлення
керівних кадрів, було висунуто гасло стабільності кадрів, що цілком відповідало
інтересам партійно-державної номенклатури.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зі смертю Л.Брежнєва в листопаді 1982&nbsp;р.
розпочався перехідний період у реорганізації вищого партійно-державного
керівництва. Наступником Л. Брежнєва став <i>Ю.Андропов.</i></span></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_21_files/image002.jpg" v:shapes="_x0000_s1027" align="left" height="217" hspace="12" width="131"><span style="font-family: Arial; color: black;">Його недовготривале
керівництво характеризувалося спробами зміцнити адміністративно-командну
систему. Ю.Андропов вважався досвідченим радянським політиком, добре обізнаним
у роботі партійно-бюрократичного апарату, здатним провести зміни, але він не
встиг реалізувати свої наміри, оскільки на посаді Генерального секретаря ЦК
КПРС перебував тільки два роки.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Коли помер Ю.Андропов, його місце
заступив <i>А.Черненко </i></span><span style="font-family: Arial;">–<i><span style="color: black;"> </span></i><span style="color: black;">прихильник
консервативного бюрократичного режиму, що не бажав проводити реформи, яких потребувала
країна.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зростало відчуження Комуністичної партії від народу,
падав її авторитет у суспільстві. Різко посилилася недовіра населення до
офіційної влади. Країна перебувала на межі загальнополітичної кризи.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">2. Михайло Горбачов і пошуки
шляхів виходу із кризи</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У березні 1985&nbsp;р. Генеральним
секретарем ЦК КПРС став М.Горбачов, наймолодший на той час член політбюро. Його
обрання свідчило про відхід правлячої верхівки від тогочасної традиції, коли
вищі посади займали, як правило, немолоді кадри.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><img src="/images/uh11b/uh11_21_files/image005.jpg" v:shapes="_x0000_s1029" align="left" height="208" hspace="12" width="117"><b style=""><span style="font-family: Arial; color: purple;">Постать</span></b></p>

<p class="MsoNormal" style="text-align: justify;"><b style=""><i><span style="font-family: Arial; color: purple;">Горбачов Михайло
Сергійович (1931&nbsp;<span class="SpellE">р.н</span>.)</span></i></b><i><span style="font-family: Arial; color: purple;"> </span></i><span style="font-family: Arial; color: purple;">– радянський
політичний і державний діяч. У 1966-1968 – перший секретар Ставропольського
міськкому КПРС. У 1968-1970 – другий, з квітня 1970 – перший секретар
Ставропольського крайкому КПРС. В 1978-985 – секретар ЦК КПРС. З 1980 – член
політбюро ЦК, з березня 1985 – Генеральний секретар ЦК КПРС, з 1988 – Голова
Президії Верховної Ради СРСР, з 1990 – Президент СРСР. З грудня 1991 –
президент Міжнародного фонду соціально-економічних і політологічних досліджень
(«<span class="SpellE">Горбачов-фонд</span>»). Лауреат Нобелівської премії миру
(1990).</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Новий лідер, спираючись на <i>новаторське
крило </i>у вищому керівництві, намагався проводити реформи так, щоб не змінити<b style=""> </b>соціально-економічну та політичну
систему, а тільки оновити її, зберігаючи в цій планову економіку, сувору
централізацію влади та панівне становище Комуністичної партії.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Н</span><span style="font-family: Arial; color: black;">а квітневому (1985&nbsp;р.)
пленумі ЦК КПРС було заявлено про потребу докорінних змін в економіці,
соціальному та духовному житті.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Такий курс з часом дістав назву <b style="">«перебудова»</b> і зводився до зак­ликів «<i>Прискорення»,
«демократизації» та «гласності». </i>Оновлення суспільства передбачалося
провести через серію заходів, що запроваджувалися б центральним керівництвом і
суворо контролювалися його структурами на місцях.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">«Перебудова» розпочалася з економіки,
зі спроби вивести її з кризового стану та забезпечити її ефективний розвиток.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Центральні органи під традиційно
оптимістичними гаслами створювали та широко рекламували різні довгострокові
програми, спрямовані на прискорений соціально-економічний розвиток країни.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Однак задумані реформи, хоча і
називалися радикальними, все ж не<b style=""> </b>змогли
привести до корінних змін.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Передбачалося, зокрема, широко
використовувати досягнення науки та техніки, активізувати діяльність виробників
на основі прийнятого закону про трудові колективи, запровадити систему
державного <span style="">приймання<b> </b></span>виробленої
продукції, частково реорганізувати управлінські структури. Пріоритетна увага
приділялася машинобудівній галузі, планувалася її модернізація.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Економічна реформа мала реорганізувати<b style=""> </b>управління господарством на принципах <i>госпрозрахунку,
самоокупності та самофінансування. </i>Розширювались права підприємств,
почалося запровадження орендних та акціонерних форм господарювання, створювалися
кооперативи у торгівлі та промисловості.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Успіх прискорення пов'язувався з <i>децентралізацією
управління </i>народним господарством. Складовим елементом цієї реформи в Україні
мала стати запроваджувана з квітня 1988&nbsp;р. генеральна схема управління,
яка передбачала перехід підприємств <i>від адміністративно-командних до
економічних методів господарювання.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Новим керівництвом було поставлено
завдання суттєво підвищити продуктивність праці на основі нової техніки,
технології, світових досягнень у цьому напрямку. Між тим, у 80-і роки рівень
застосування науки і техніки, новітніх технологій у СРСР, втому числі <i>й в
Україні, </i>був у десятки разів нижчим, ніж у <i>США, Японії, Німеччині.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На основі прискорених перетворень в
економіці передбачалося також вирішити соціальні проблеми.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З цією мстою на державному рівні
приймалися численні програми, серед них: <i>продовольча, соціального <span class="SpellE">переустрою</span> сіл, житлова </i>тощо.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Планувалося інтенсивне нарощування
виробництва товарів народного споживання й обсягів платних послуг населенню,
зміцнення матеріально-технічної бази основних <span class="SpellE">товаровиробляючих</span>
галузей.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У розв'язанні соціальних проблем
суттєву роль мали відігравати <i><span style="">підприємства
</span>та місцеві органи влади.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Проте проголошені програми знову були
націлені на віддалене майбутнє і тому, здебільшого, носили декларативний
характер. Зокрема, скликаний у лютому 1986&nbsp;р. XXVII з'їзд КПРС ухвалив
житлову програму забезпечення кожної радянської сім'ї до 2000&nbsp;р. окремою
квартирою. Програма в науковому й економічному відношеннях була
необґрунтованою, її реалізація не забезпечувалася належними ресурсами.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Соціально-економічні реформи,
проголошені М.Горбачовим, не дали відчутних результатів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Сама модель перетворень конструювалася в
центрі, без ураху­вання назрілих потреб і можливостей регіонів; на реалізацію
цих перетворень виділялися незначні матеріальні та фінансові ресурси.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">А головне, зберігався відомчий диктат,
тому, наприклад, переведення підприємств на самофінансування стало руйнівним
для економіки. Адже зберігався план, і він централізовано доводився згори, а це
не стимулювало керівників підприємств збільшувати прибутки за рахунок
ефективності та якості роботи, а штовхало їх на <i>підвищення цін на вироблену
продукцію, </i>В результаті це призводило до повного ігнорування інтересів
споживача, неконтрольованого зростання грошових витрат на розвиток виробництва.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Поступово до центрального керівництва
прийшло <i>розуміння, </i>що економічні реформи мають проводитися паралельно з
хоча б якимись, бодай обмеженими <i>політичними перетвореннями, з
лібералізацією політичного режиму.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Саме тому на січневому (1987&nbsp;р.)
пленумі ЦК КПРС заговорили про консерватизм, критикували тих, хто не бажав
поступитися принципами, а на перший план висувалося вже не прискорення, а демократизація
суспільного життя.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На таку зміну акцентів у політиці
великою мірою вплинули масові Народні фронти та рухи, неформальні організації, <span style="">що виникали<b> </b></span>в усіх регіонах
країни. Вони вимагали <i>надання суверенітету республікам, демократизації
виборчої системи, вирішення національного питання, проведення не поверхових, а
радикальних реформ.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">3. Політика керівництва
України в роки «перебудови»</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Поступово в республіках відбувалася
лібералізація суспільно-політичного життя.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З 1986&nbsp;р. на волю випускали
дисидентів, які були ізольовані від суспільства. З тюрем, концтаборів і
заслання в Україну повернулося понад 300 політв'язнів. Серед них <i>В.Чорновіл,
М.Горинь, </i>пізніше <i>Л.Лук'яненко. </i>З Кримінального кодексу УРСР були
вилучені статті, за якими судили людей за їхні ідейні переконання або ж навіть
за критичне слово на адресу партійно-державної влади.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Новим явищем суспільного життя в умовах
«перебудови» стала проголошена зверху <b style="">«гласність»</b>,
яка поступово переросла у свободу слова.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Влада змушена була відмінити цензуру на
засоби масової інформації. Цього вимагали демократичні сили, в республіках
з'явилася чимала кількість <span class="SpellE">позацензурних</span> видань,
газет, часописів. Припинилося <i>«глушіння» </i>зарубіжних радіостанцій.</span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">Завдяки «гласності»
люди стали отримувати неупереджену інформацію і робити власні висновки про
події суспільного життя; суспільстві назрівало розмежування політичних сил.</span></i></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Демократичні сили вимагали від влади
відновлення розпочатої в хрущовську «відлигу» реабілітації репресованих осіб і
незаслужено забутих імен.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В Україні з другої половини 1988&nbsp;р.
розпочалася реабілітація тих, хто був безпідставно засуджений у 30-40-х і на
початку 50 років. Для координації цієї роботи було створено <i>спеціальну
республіканську комісію.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Вже на початок серпня 1989&nbsp;р. було
реабілітовано понад 59 тис. чоловік, які несправедливо постраждали від репресій
тоталітарного<sup> </sup>режиму.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Однак робота в цьому напрямку
проводилася непослідовно. Залишалися нерозглянутими в судовому порядку справи
ще 370 тис. осіб. Владні структури не реагували на вимоги громадськості
реабілітувати людей, які переслідувалися владою та були засуджені і 60-80-х
роках.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У червні 1988&nbsp;р. в центральному
керівництві виникла ідея активізувати народне представництво та використати
його у зміцненні партійної влади.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Задум полягав у поступовій передачі
влади від партійного апарату до державних органів. Було вирішено поєднати
посади секретарів партійних комітетів із запровадженими посадами голів Рад
(областей, міст, районів). Планувалося пропустити місцевих партійних керівників
через <i>вибори, </i>забезпечивши цим єдність партійної та державної влади.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Але партапарат, який спочатку погодився
з таким рішенням, незабаром побоявся, що виборці можуть не підтримати партійну
номенклатуру на таємних виборах, і тому добився скасування цього нововведення.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Тоді було оголошено про вибори
делегатів З'їзду народних депутатів СРСР і запропоновано новий виборчий закон.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Вперше за радянські часи цей закон
містив елементи <i>альтернативності, </i>передбачаючи вибори депутата з кількох
кандидатів. Але, разом з тим, віддавав третину місць представникам партійної
номенклатури, а також громадських організацій, що перебували під впливом
Комуністичної партії. Внаслідок цього значна частина депутатів так і не
обиралася виборцями, а фактично призначалася партійним апаратом.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У березні </span><span style="font-family: Arial;">–<span style="color: black;">
травні 1989&nbsp;р. відбулися вибори делегатів З'їзду народних депутатів СРСР <i>Це
були перші вільні вибори за радянських часів. </i>До складу депутатів поряд з
комуністичною номенклатурою були обрані представники де­мократичних сил.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У травні того ж року розпочав свою
роботу <i>Перший з’їзд народних депутатів СРСР. </i>Депутатський корпус України
з урахуванням представників громадських організацій складав 321 особу, з них
близько 50 були прихильниками демократичних реформ. Виборці частково
використали наявні можливості, щоб висловити недовір'я кандидатам
консервативного партапарату, зокрема висловили недовір'я <i>голові Київського
міськвиконкому, командуючим Чорноморським флотам і Південною групою військ. </i>Тоді
ж на виборах програли перші секретарі чотирьох обкомів Компартії України: <i>Ворошиловградського,
Закарпатського, Львівського, Чернігівського, </i>а також перший секретар <i>Київського
</i>міськкому партії.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">М.Горбачов, ініціатор усіх «<span class="SpellE">перебудовчих</span>» процесів, теж став сприйматися неоднозначно. <i>«З
ким ти Михайле Сергійовичу?» </i></span><span style="font-family: Arial;">–<span style="color: black;"> таким було гасло
транспарантів на численних у ті роки мітингах.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Влітку 1989&nbsp;р. на арену політичної
боротьби вийшов <i>робітничий рух.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В умовах соціальної напруженості
особливо активно заявили про себе шахтарі. їхній страйк </span><span style="font-family: Arial;">–<span style="color: black;">
перший відкритий за багато десятиріч охопив найважливіші вугледобувні регіони
Союзу: <i>Воркуту та Кузбас, на Україні </i></span>–<span style="color: black;"> <i>Донбас
і Львівсько-Волинський вугільний басейн.</i></span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Шахтарі висловили <i>недовіру
забюрократизованим профспілкам. </i>Уряд змушений був визнати справедливими
економічні вимоги страй­ків і вжив заходи для їх задоволення. Після відновлення
роботи шахт страйкові комітети Донбасу не розпускалися, вони стали однією з
форм суспільно-політичної активності робітників.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Страйк шахтарів показав, що робітничий
рух політизується, він <i>перестав довіряти профспілковим лідерам, </i>які
представляли офіційну партійну номенклатуру.</span></p>

<p class="MsoNormal" style="text-align: justify; text-indent: 35.4pt;"><span class="SpellE"><span style="font-family: Arial; color: black;">Перебудовчі</span></span><span style="font-family: Arial; color: black;"> процеси в Україні в
цілому збігалися з загальносоюзними суспільними перетвореннями.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Українська офіційна влада неухильно
дотримувалася політики центрального керівництва. Сам М.Горбачов, як і його
попередники, добре усвідомлював значення України для Союзу і до останніх днів
свого лідерства пильно стежив за ситуацією в республіці, намагаючись будь-що
утримати її у складі СРСР.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ставши Генеральним секретарем, він вже
в червні 1985&nbsp;р. прибув у республіку, демонструючи у виступах і розмовах
свою прихильність до ідей збереження цілісності СРСР.</span></p>

<p class="MsoNormal" style="text-align: justify;"><img src="/images/uh11b/uh11_21_files/image008.jpg" v:shapes="_x0000_s1031" align="left" height="226" hspace="12" width="223"><span style="font-family: Arial; color: black;">Зміни, що
відбувалися в Україні, суттєво відставали від відповідних процесів в інших
республіках, особливо Прибалтійських. У той час як у них проводилися зміни у
складі вищого партійного керівництва, першим секретарем ЦК Компартії України аж
до осені 1989&nbsp;р. залишався <i>В.Щербицький, </i>який мав репутацію
консерватора.</span><span style="font-family: Arial;"></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Оточення В.Щербицького віддавало
перевагу <i>командно-адміністративним методам керівництва, </i>дотримувалося <i>централізму
та суворої регламентації </i>всіх сфер життя суспільства. Проблеми розвитку
державності України, на думку В.Щербицького, взагалі не існувало. Український
народ, стверджував він, <span class="SpellE">задовольнившись</span>
соціалістичною державністю, досяг справжнього національного відродження.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Нічого не змінилося
в політиці Компартії України й за спадкоємця В.Щербицького <b style=""><i>В.Івашка</i></b><i>, </i>який із самого початку продемонстрував
цілковиту наступність політичного курсу попередника.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Займаючи впродовж десятиліть монопольне
становище в українському суспільстві, майже трьохмільйонна Компартія України не
була підготовлена до діяльності в умовах конкуренції, яку почали створювати їй
демократичні сили, зокрема, <i>Народний Рух, Українська Гельсінська Спілка,
Асоціація «Зелений світ» </i>тощо.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Керівна партійна еліта не бажала
прислухатися до голосу критично мислячих комуністів, які в умовах «перебудови»
пропонували, щоб Компартія України вийшла зі складу КПРС, проголосила свою самостійність
і проводила політику в інтересах українського народу. Керівництво Компартії
України відхилило такі пропозиції і продовжувало йти традиційним курсом, який
формувався в Москві і не враховував національні особливості та назрілі потреби
республіки.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Перші кроки демократизації політичної
системи не внесли суттєвих змін у правове становище союзних республік. Тому в
кінці 80-х років вимоги демократичних сил забезпечити реальну самостійність
республік активізувалися.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В листопаді 1988&nbsp;р. державний
суверенітет проголосила <i>Естонія. </i>Про державний суверенітет також заявили
<i>Литва, Латвія, Азербайджан, Молдова. </i>12 червня 1990&nbsp;р. була
прийнята Декларація про державний суверенітет <i>Росії.</i></span></p>

<p class="MsoNormal" style="text-align: justify; text-indent: 35.4pt;"><b style=""><span style="font-family: Arial; color: black;">16
липня 1990&nbsp;р. Декларацію про державний суверенітет республіки</span></b><span style="font-family: Arial; color: black;"> прийняла Верховна
Рада України. Проголошення суверенітету Союзними республіками дістало назву <i>«парад
суверенітетів».</i></span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">«Перебудова» не
досягла поставлених цілей. Вона не вивела країну з економічної та політичної
кризи, не забезпечила стабільний розвиток суспільства. </span></i><span style="font-family: Arial; color: black;">Навпаки, вона
показала, що існуюча система не піддасться глибокому реформуванню.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Причинами цього були <i>унітарний
характер централізованої держави, існування загальносоюзного господарського
комплексу, збереження адміністративно-командних методів управління.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Крім цього, початковий період
«перебудови» був часом втрачених<b style=""> </b>можливостей,
оскільки за умов існування сильної партійної та державної влади можна було провести
радикальні реформи. Однак відсутність розгорнутої та чіткої програми
«перебудови», слабкість реформаційною ядра в правлячій партії не дали змоги
здійснити докорінні перетворення.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">«Перебудова» не досягла намічених цілей
і тому, що її ініціатори намагалися розв'язати завдання, які виключали одне
одного, а саме: поєднати самостійність підприємств з централізованим
плануванням, політичний плюралізм з монопольним керівництвом КПРС, суверенітет
республік зі збереженням єдиної союзної держави.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Життя вимагало здійснення реальних
кроків у вирішенні назрілих завдань, «<span class="SpellE">Перебудовчі</span>»
процеси активізували демократичні сили в Україні, які почали виступати за
реальний суверенітет республіки.</span><span style="font-family: Arial;"></span></p>

<p class="MsoNormal"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial; color: maroon;">Документ</span></p>

<p class="MsoNormal" style=""><b style=""><span style="font-family: Arial; color: maroon;">В.Литвин. Політична
арена України (уривок із книги)</span></b></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Непохитність
керівної еліти України стала однією з вагомих підстав для поширення тверджень: республіка
– «заповідник застою». Й справді, хоча з проголошенням «згори» курсу на
«перебудову» люди стали дивитися на багато речей зовсім іншими очима, бачити
те, чого раніше не помічали, й сумніватися в тому, що донедавна вважалося само
собою зрозумілим, хоча з'явився особливий попит на особистостей, реальний шанс
кожному відчути себе по-справжньому «свідомим історичним діячем», для України
певний час (майже три роки) характерним було переважання виконавчого
«синдрому», а за головний спонукальний мотив до дії правила команда «згори». Це
створювало тим самим перепони на шляху прогресивної тенденції до вивільнення
свідомості від старих уявлень про «вождів» та «гвинтиків», «вождів» і «мас» і
історії.</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Керівництво України
неухильно виконувало «маневри» центру для здійснення перебудови, в історії якої
В.<span class="SpellE">Согрін</span> розрізняє 4 періоди: перший – березень 1985
- січень 1987 років, проходив під гаслом «більше соціалізму»; другий – 1987-1988
роки, мав новий лейтмотив – «більше демократії»; третій – 1989-1990 роки –
період розмежувань і розколів у таборі перебудови; четвертий етап збігся з 1991
роком і ознаменувався різкою зміною співвідношення сил на користь
радикально-реформаторських угруповань, приходом їх до влади та початком
з'єднання ідейно-політичної революції з радикальними соціально-економічними
перетвореннями.</span></i></p>

<p class="MsoNormal" style="text-align: justify;"><b style=""><span style="font-family: Arial; color: maroon;">Запитання до
документа</span></b></p>

<p class="MsoNormal" style="text-align: justify;"><i><span style="font-family: Arial; color: maroon;" lang="EN-US"><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span></span></i><i><span style="font-family: Arial; color: maroon;">1. Які аргументи
наводить В.Литвин, називаючи Україну в період «перебудови» «заповідником
застою»? Чи згодні Ви з цією тезою? Аргументуйте свою думку.</span></i><span style="font-family: Arial; color: maroon;"></span></p>

<p class="MsoNormal" style="text-align: justify;"><i><span style="font-family: Arial; color: maroon;" lang="EN-US"><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span></span></i><i><span style="font-family: Arial; color: maroon;">2. Проаналізуйте
наведену в тексті періодизацію «перебудови» в СРСР. Чи можна, на Вашу думку, цю
періодизацію застосувати до характеристики часів «перебудови» в Україні?
Спробуйте визначити власну періодизацію цього етапу української історії.</span></i><span style="font-family: Arial; color: maroon;"></span></p>

<p class="MsoNormal"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial; color: maroon;">Документ</span></p>

<p class="MsoNormal" style=""><b style=""><span style="font-family: Arial; color: maroon;">ДЕКЛАРАЦІЯ ПРО
ДЕРЖАВНИЙ СУВЕРЕНІТЕТ УКРАЇНИ. ПРИЙНЯТА ВЕРХОВНОЮ РАДОЮ УКРАЇНСЬКОЇ РСР 16
ЛИПНЯ 1990&nbsp;р. <span style="text-transform: uppercase;">(Витяг)</span></span></b></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Верховна Рада
Української РСР, виражаючи волю народу України, прагнучи створити демократичне
суспільство, виходячи із потреб всебічного забезпечення прав і свобод людини,
шануючи національні права всіх народів, дбаючи про повноцінний політичний,
економічний, соціальний і духовний розвиток України, визначаючи необхідність
побудови правової держави, маючи на меті утвердити суверенітет і самоврядування
народу України, проголошує державний суверенітет України як верховенство,
самостійність, повноту і неподільність влади Республіки в межах її території і
рівноправність у зовнішніх зносинах.</span></i><i style=""><span style="font-family: Arial; color: maroon;"></span></i></p>

<p class="MsoNormal" style="text-align: justify; text-indent: 35.4pt;"><b style=""><i><span style="font-family: Arial; color: maroon;">І.Самовизначення
української нації.</span></i></b><i><span style="font-family: Arial; color: maroon;"> </span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Українська РСР як
суверенна національна держава розвивається в існуючих кордонах на основі
здійснення </span></i><i style=""><span style="font-family: Arial; color: maroon;">українською <span style="">нацією свого невід'ємного права на
самовизначення.</span></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Українська РСР
здійснює захист і охорону національної державності українського народу.</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Будь-які
насильницькі дії проти національної державності України з боку політичних
партій, громадських організацій, інших угруповань чи окремих осіб
переслідуються законом.</span></i></p>

<p class="MsoNormal" style="text-align: justify; text-indent: 35.4pt;"><b style=""><i><span style="font-family: Arial; color: maroon;">II.
Народовладдя.</span></i></b><b style=""><i style=""><span style="font-family: Arial; color: maroon;"></span></i></b></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Громадяни
Республіки всіх національностей становлять народ України. Народ України є
єдиним джерелом державна влади в Республіці. Повновладдя народу України
реалізується на основі Конституції Республіки </span></i><i style=""><span style="font-family: Arial; color: maroon;">як <span style="">безпосередньо, так і через народних
депутатів, обраних до Верховної і місцевих Рад Української РСР.</span></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Від імені всього
народу може виступати виключно Верховна Рада Української РСР. Жодна політична
партія, громадська організація, інше угруповання чи окрема особа не<span style="text-transform: uppercase;"> </span>можуть виступати від імені всього
народу України.</span></i><i style=""><span style="font-family: Arial; color: maroon;"></span></i></p>

<p class="MsoNormal" style="text-align: justify;"><b style=""><span style="font-family: Arial; color: maroon;">Запитання до
документа</span></b></p>

<p class="MsoNormal" style="text-align: justify;"><i><span style="font-family: Arial; color: maroon;" lang="EN-US"><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span></span></i><i><span style="font-family: Arial; color: maroon;">1. Як розкрито
поняття державного суверенітету та народовладдя в документі?</span></i><span style="font-family: Arial; color: maroon;"></span></p>

<p class="MsoNormal" style="text-align: justify;"><i><span style="font-family: Arial; color: maroon;" lang="EN-US"><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span></span></i><i><span style="font-family: Arial; color: maroon;">2. Які положення
Декларації, на Ваш погляд, свідчили про відхід України від радянської моделі державності?
В чому полягає історичне значення Декларації?</span></i><span style="font-family: Arial; color: maroon;"></span></p>

<p class="MsoNormal"><b style=""><span style="font-family: Arial;">&nbsp;</span></b></p>

<p class="MsoNormal"><b style=""><span style="font-family: Arial;">Запитання і завдання</span></b></p>

<p class="MsoNormal" style="text-align: justify;"><i><span style="font-family: Arial; color: black;">1. Які зміни відбулись у партійно-державному керівництві
СРСР після смерті Л.Брежнєва?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">2. Які економічні реформи відбувалися в ході
«перебудови»?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">3. Як можна охарактеризувати керівництво республіки часів
«перебудови» </span></i><span style="font-family: Arial;">–<i><span style="color: black;"> як консервативне чи прогресивне?</span></i><i style=""></i></span></p>

<p class="MsoNormal" style="text-align: justify;"><i><span style="font-family: Arial; color: black;">4. Коли було прийнято Декларацію про державний суверенітет
України?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">5. </span></i><i style=""><span style="font-family: Arial; color: black;">Що <span style="">таке «перебудова»?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">6. Що <span style="">таке «гласність»?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">7. <span style="">Чому вибори в березні 1989 року називають
першими вільними виборами в СРСР?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">8. Визначте хронологічну послідовність подій:</span></i></p>

<p class="MsoNormal" style="text-align: justify; text-indent: 35.4pt;"><i style=""><span style="font-family: Arial; color: black;">-
Перший <span style="">з'їзд народних депутатів СРСР;</span></span></i></p>

<p class="MsoNormal" style="text-align: justify; text-indent: 35.4pt;"><i style=""><span style="font-family: Arial; color: black;">- <span style="">прийняття Декларації про державний суверенітет
України;</span></span></i></p>

<p class="MsoNormal" style="margin-left: 35.4pt; text-align: justify;"><i><span style="font-family: Arial; color: black;">- активізація
робітничого руху в Україні.</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">9. Дайте характеристику основним напрямкам політики
«перебудови».</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">10. Яку позицію щодо проголошених реформ займало
керівництво України в часи «перебудови»?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">11. Охарактеризуйте політичну ситуацію, означену як «</span></i><i style=""><span style="font-family: Arial; color: black;">парад <span style="">суверенітетів».</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">12. Визначте причини посилення відцентрових тенденцій і
СРСР у часи «перебудови».</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">13. Подумайте, чи мала «перебудова» в СРСР реальні шанси
на досягнення цілей, поставлених її ініціаторами?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">14. Представники деяких політичних сил заявляють, що «перебудова»
стала причиною розпаду СРСР. Чи згодні Ви і цим твердженням? Наведіть </span></i><i style=""><span style="font-family: Arial; color: black;">свої <span style="">аргументи.</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">15. Чому, на Ваш погляд, «перебудову» не вдалося звести </span></i><i style=""><span style="font-family: Arial; color: black;">лише <span style="">до
косметичних, поверхових змін, як це планувало керівництво СРСР?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">16. Чим, на Вашу думку, можна пояснити той факт, що зміни
в Україні в період «відлиги» та «перебудови» відбувалися повільніше, ніж в
інших регіонах СРСР?</span></i><i style=""><span style="font-family: Arial;"></span></i></p>

<p class="MsoNormal"><span style="font-family: Arial;">&nbsp;</span></p>
