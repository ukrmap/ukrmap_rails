<div class="Section1">

<p class="MsoNormal" style="text-align: justify;"><b style=""><u><span style="font-family: Arial; color: black;">§ 14<span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span></span></u></b><u><span style="font-family: Arial; color: black;">КУЛЬТУРА І ДУХОВНЕ
ЖИТТЯ В УКРАЇНІ</span></u><u><span style="font-family: Arial;"></span></u></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;" lang="EN-US">1</span></b><b><span style="font-family: Arial; color: black;">. <span style="">Ідеологізація культурного життя. Курс на «зближення і злиття націй».
Посилення русифікації.</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Період перебування при владі М.Хрущова
характеризувався не лише демократизацією і лібералізацією, але й відчутною послідовною
<i>ідеологізацією суспільного і культурного життя радянських людей.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Яскравим виявом цього стало <b style="">святкування в 1954&nbsp;р. 300-річчя
Переяславської ради</b>. З нагоди відзначення ювілею в пресі було опубліковано
схвалені ЦК КПРС «Тези про 300-річчя возз'єднання України з Росією (1654-1954&nbsp;рр.)»
</span><span style="font-family: Arial;">–<span style="color: black;"> У цьому партійному документі підкреслювалося, що <span style="">ця<i> </i></span>історична подія «...є
великим святом не тільки українського і російського народів, але й всіх народів
Радянського Союзу». В «Тезах» було сформульовано офіційну концепцію історичного
розвитку України і намічено його перспективи. Важливим чинником і запорукою
подальшого успішного розвитку українського народу вважався насамперед міцний
союз, взаємодопомога і дружба з «братнім російським народом».</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Наступним кроком на шляху теоретичного
обґрунтування поступового зближення, а згодом і злиття націй СРСР в одну став
XXII з'їзд КПРС, який прийняв нову Програму партії.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Серед активно пропагованих в Програмі
перспектив розвитку комуністичного суспільства була і теза про поступове і
неухильне <b style="">стирання в СРСР національних
відмінностей,</b> особливо мовних. Правда, в Програмі зазначалося, що цей
процес буде довготривалим і завершиться він на наступному етапі розвитку
національних відносин в СРСР, який характеризуватиметься подальшим <i>«зближенням
націй і досягненням їх повної єдності».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Прискорювачем партійного курсу на
зближення і злиття націй стала політика <i>русифікації, </i>яка набула тоді
надзвичайної активізації.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial; color: green;">Поняття і терміни</span></p>

<p class="MsoNormal" style="margin-right: 35.75pt; text-align: justify;"><b style=""><i><span style="font-family: Arial; color: green;">Русифікація</span></i></b><i><span style="font-family: Arial; color: green;"> </span></i><span style="font-family: Arial; color: green;">– сукупність дій і
заходів російського царизму, а згодом радянського союзного керівництва в
національних окраїнах і неросійських республіках СРСР, спрямованих на звуження,
приниження чи відсунення на другорядні ролі національних мов, культури, історії
і водночас висунення на провідні позиції російської мови, культури, історії. У
60-80-і роки проводилася партійним і державним керівництвом Радянського Союзу у
вигляді активної пропаганди І реалізації ідеї зближення і злиття націй в СРСР,
при повному ігноруванні потреб розвитку націй і народностей неросійських
союзних національних республік.</span></p>

<p class="MsoNormal" style="text-align: justify;"><span style="font-family: Arial; color: black;">&nbsp;</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Її конкретними проявами стали <b style="">освітянські реформи</b> М.Хрущова, що
проводились наприкінці 50-х років. У 1958&nbsp;р. навколо реформи школи в
засобах масової інформації розгорнулася активна дискусія щодо принципів і
напрямків її проведення.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Підвищений інтерес української
громадськості викликала, насамперед, мовна проблема. В проекті реформи
пропонувалося надати батькам учнів право самим обирати мову, якою будуть
навчатися в школі їхні діти. Зрозуміло, що одержавши таку можливість, переважна
більшість батьків, щоб в майбутньому полегшити своїм дітям просування по щаблях
службової кар'єри, обирали в школах великих міст. як правило, російську мову
викладання.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Таким чином, проект реформи школи хоча
й був, на перший погляд, цілком демократичним, але <b style="">фактично сприяв процесам русифікації</b> системи освіти, внаслідок чого
статус української мови у великих містах України набував вторинності.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Це було настільки очевидним, що навіть
деякі високопоставлені представники тогочасних українських владних структур
змушені були заявити в ході обговорення проекту реформи, що українська мова
повинна залишитися обов'язковою для вивчення в російськомовних школах.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У грудні 1958&nbsp;р. у газеті «Правда»
з'явилася стаття <b style=""><i style="">М.Ба<span style="">жана
</span>і <span style="">М.Рильського</span></i></b><i>
«В ім’я</i> <i>людини», </i>в якій автори виступили проти <span style="">фактично </span>факультативного викладання
рідної мови в школах України. їх ініціативу згодом активно підтримали збори
київських письменників.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Однак М.Хрущов наполіг на тому, щоб у <span style="">республіканському за</span>коні про народну
освіту, прийнятому в квітні 1959&nbsp;р., було зафіксовано положення про <b style="">факультативність вивчення української мови</b>
в школі. Активним провідником цього положення в школах республіки стало
Міністерство освіти УРСР. Саме з-під його пера вийшов <span style="">наказ, </span>згідно з яким російська мова стала обов'язковою для
вивчення, а українську можна було вивчати за бажанням. Цей новітній
«валуєвський циркуляр» було оголошено «вагомим проявом інтернаціоналізму».</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Внаслідок такої мовної політики в
наступні роки в республіці розпочалося неухильне зменшення кількості
українських шкіл (у 1959-1965&nbsp;рр. їх поменшало майже на 2 тис.) і,
навпаки, збільшення шкіл з<i><span style="text-transform: uppercase;"> </span></i>російською
мовою викладання.</span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">Такі зміни в системі
освіти посилювані русифікацію населення України в цілому.</span></i></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">2. <span style="">Науково-технічна
революція і наука в Україні</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Оскільки провідні
країни Заходу значно випередили СРСР за темпами економічного розвитку, М.Хрущов
і його найближче оточення <i>звернули увагу на розгортання науково-технічної
революції в Радянському Союзі.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Вчені,
проаналізувавши півтора десятки визначальних напрямків науково-технічного
прогресу, дійшли невтішного висновку, що майже в усіх з них, за винятком
одного-двох, радянська держава поступається країнам Заходу.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Тому саме ця
проблема була детально і принципово розглянута на липневому (1955&nbsp;р.)
пленумі ЦК КПРС, на якому, зокрема, було зазначено, що Радянський Союз стоїть
«на порозі нової науково-технічної і промислової революції, яка далеко
випереджає за своїм значенням промислові революції, пов'язані з появою пари і
електрики». Дійсно, тогочасна економіка СРСР лише <i>«стояла на порозі» </i>НТР,
тоді як <span class="SpellE">високорозвинуті</span> країни Заходу розвивалися за
її принципами вже ціле десятиріччя.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Після розгляду цих
питань на пленумі ЦК ставлення партійного керівництва до на­укових досліджень
помітно змінилося.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зокрема, партапарат
поповнився вихідцями із наукового середовища. Набуло поширення пряме, предметне
спілкування партійних комітетів із вченими. Помітно зросла роль вчених рад,
координаційних комісій щодо визначення конкретних напрямів наукових пошуків.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Суттєво збільшилися
і бюджетні витрати на науку. Водночас істотно зросли престиж і оцінка праці
науковців. Вчені вперше дістали можливість виїжджати у закордонні відрядження,
в ході яких можна було ознайомитися з новітніми зарубіжними науковими
досягненнями.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Провідну роль у
розвитку науки в Україні відігравала Академія Наук, президентом якої з 1946&nbsp;р.
по 1962&nbsp;р. був <b style=""><i>О.Палладін</i></b><i>.
</i>а з 1962&nbsp;р. <b style=""><i style="">Є.П<span style="">атон</span></i></b><i>.
</i>Завдяки їх талантам і вдумливому керівництву Академією, десятиліття, що
минуло після 1955&nbsp;р., стало найбільш динамічним і результативним у
розвитку української науки.</span></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_14_files/image003.jpg" v:shapes="_x0000_s1026" align="left" height="285" hspace="12" width="305"><span style="font-family: Arial; color: black;">Зокрема, в 1957&nbsp;р.
у складі АН УРСР було створено Обчислювальний центр на чолі з молодим
математиком <b style=""><i>В.Глушковим</i></b><i>. </i>Цей
новий науковий підрозділ досліджував низку важливих проблем оборонної
промисловості, працював над створенням електронно-обчислювальних машин для
управління виробничим процесом, розробляв теорію швидкодіючих ЕОМ. Саме тут
почала активно розвиватися <b style="">кібернетика</b>,
яка так нещадно переслідувалася за часів Й.Сталіна. Обчислювальний центр у
1962р. був реорганізований в Інститут кібернетики АН УРСР.</span><span style="font-family: Arial;"></span></p>

<p><span style="font-family: Arial; color: black;">У 1953&nbsp;р.
створений <b style=""><i>Є.Патоном</i></b><i> </i>Інститут
електрозварювання очолив його син <i>Б.Патон. </i>Під його керівництвом було
розроблено низку <i>нових технологій електрозварювання, </i>що вивело радянську
науку на провідні позиції у світі в галузі зварювальної техніки.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Величезну роботу з дослідження проблем
атомної енергетики проводив <i>Харківський фізико-технічний інститут </i>на
чолі з <b style=""><i style="">І</i>.<span class="SpellE"><i>Курчатовим</i></span></b><i>. </i>Предметом
наукових пошуків Інституту були питання ядерної фізики надвисоких енергій,
керованих термоядерних реакцій та ін.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В <i>Інституті фізики </i>в 1960&nbsp;р.
було створено <b style="">ядерний реактор</b>. за<span style="text-transform: uppercase;"> </span>допомогою якого здійснювалися наукові
дослідження атомного ядра.</span></p>

<p class="MsoNormal" style="text-align: justify;"><img src="/images/uh11b/uh11_14_files/image005.jpg" v:shapes="_x0000_s1028" align="left" height="351" hspace="12" width="220"></p>

<p class="MsoNormal" style="text-align: right; text-indent: 35.4pt;"><img src="/images/uh11b/uh11_14_files/image008.jpg" v:shapes="_x0000_s1030" align="left" height="351" hspace="12" width="210"></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">АН УРСР </span></i><span style="font-family: Arial; color: black;">розробляв ефективні рекомендації щодо
створення <b style="">міжконтинентальних ракет,</b>
досліджував теорію конструктивної міцності <b style="">пластмас,</b>
що застосовувалася в ракетній техніці. Українські вчені багато зробили для
розвитку космонавтики. Вони безпосередньо причетні до запуску штучного
супутника Землі у жовтні 1957&nbsp;р. і першого польоту в космос людини - <b style=""><i>Ю.Гагаріна</i></b><i>.</i></span></p>

<p><span style="font-family: Arial; color: black;">Вагомим був внесок
українських вчених у розвиток медицини. У середині 50-х років під керівництвом <b style=""><i>М.Амосова</i></b><i> </i>було
започатковано теоретичну розробку нових метолів хірургічною лікування серцевих
захворювань, які відразу ж були запроваджені в практику.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Процеси лібералізації, що широто
розгорнулися в країні за часів перебування при владі М.Хрущова, не могли не
торкнутися і гуманітарних наук.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У цей період вчені вперше отримали
можливість досліджувати архівні джерела радянської доби. Почали створюватися, а
згодом і друкуватися змістовні збірники архівних джерел, розпочалася кропітка
робота зі створення і видання першої багатотомної <i>«Української </i></span><i><span style="font-family: Arial; color: black;">Радянської Енциклопедії». </span></i><span style="font-family: Arial; color: black;">Були засновані
спеціалізовані журнали академічних установ гуманітарного профілю </span><span style="font-family: Arial;">–<span style="color: black;"> <i>«Український
історичний журнал». «Радянське право», «Економіка Радянської України», «Народна
творчість та етнографія».</i></span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Звичайно, партійні діячі, як і раніше,
ретельно слідкували за тим, щоб суспільствознавці не торкалися заборонених тем
і персоналій, не піддавали критиці діяльність КПРС, а боролися з так званими <i>«<span class="SpellE">фалmсифікаторами</span>», «ідейними <span style="">ворогами»<b> </b></span></i>партії.</span></p>


<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">І все ж іноді мали місце не передбачені
партією події. Зокрема, наукова конференція і проблем культури української мови
(лютий 1963&nbsp;р.), в якій взяло участь понад 800 мовознавців, фактично перетворилася
на прилюдне засудження <span style="">мовної політики
КПРС і КПУ. </span>Доповідачі та промовці з гіркотою і болем говорили про
принизливе становище рідної мови в Україні, закликали ліквідувати свідомо
створені на шляху її розвитку перепони і обмеження.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal"><b style=""><span style="font-family: Arial;">3. Пожвавлення <span class="SpellE">літературно-мист</span></span></b><b style=""><span style="font-family: Arial;" lang="EN-US">е</span></b><span class="SpellE"><b style=""><span style="font-family: Arial;">цького</span></b></span><b style=""><span style="font-family: Arial;"> життя</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Політика русифікації, що проводилася
радянським керівництвом в умовах десталінізації і лібералізації державного і
суспільно-політичного життя, викликала в свою чергу протест і <b style="">потяг до <span class="SpellE">самоідентифікації</span></b>
з боку українського населення.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Як і в 20-і роки, в цей період знову
гостро постало питання про збереження української мови та розширення сфери її
вживання. Українська преса розпочала друкувати численні листи письменників,
учителів, викладачів вузів, які містили вимоги поширювати рідну мову, боротися
за її культуру, усіма засобами пропагувати її красу та мило­звучність.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Серед перших на захист української мови
стали письменники <i>М.Рильський, М.Бажан, Н.Рибак, С.Крижанівський, М.<span class="SpellE">Шумило</span> </i>та ін. Навіть перший секретар ЦК Компартії
України <i style="">П</i>.<i>Шелест </i>почав
висловлюватися про необхідність і важливість збереження і подальшого розвитку
української мови.</span></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_14_files/image011.jpg" v:shapes="_x0000_s1032" align="left" height="342" hspace="12" width="167"><span style="font-family: Arial; color: black;">Вплив «відлиги»
відчувався і в літературно-мистецькій сфері. Передвісником духовного
пробудження стала публікація в червні 1955&nbsp;р. в «</span><span style="font-family: Arial; color: black;" lang="RU">Литературной газете»</span><span style="font-family: Arial; color: black;"> статті <b style=""><i>О.Довженка</i></b><i> «Мистецтво
живопису та сучасність». </i>У ній видатний український письменник і
кінорежисер, закликаючи «розширювати творчі межі соціалістичного реалізму»,
фактично дав поштовх для мистецької інтелігенції до вільного творчого пошуку.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Першими на заклик О. Довженка відгукнулися письменники
Саме з нових позицій «розширеного трактування методу соціалістичного реалізму»
були написані, але так і не надруковані в той час поеми <i>«Розстріляне безсмертя»
та «Мазепа» В. Сосюри. </i>В період «відлиги» було також створено романи <i>«Дикий
мед» Л.Первомайського </i>та <i>«Вир» <span class="SpellE">Гр.Тютюнника</span>. </i>Новими
барвами засяяли праці вже знаних майстрів <span style="">українського </span>поетичного слова </span><span style="font-family: Arial;">–<span style="color: black;"> <i>М.Бажана.
М.Рильського. П.Тичини. </i>За роман <i>«Тронка» О.Гончар </i>був удостоєний
Ленінської премії. З-під пера <b style=""><i>М.<span style="">Стельмаха </span></i></b>вийшли романи <i>«Кров
людська </i></span>–<i><span style="color: black;"> не водиця» та «Хліб і сіль».</span></i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На повний голос
заявили про себе молоді літератори <i>В.<span style="">Симоненко,<b>
</b></span>Л.Костенко, М.Руденко. Д.Павличко, М.Вінграновський, Ю.Мушкетик, В.Шевчук,
І.Драч </i>та ін.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Серед них особливо помітною була постать <b style=""><i>Василя <span style="">Симоненка. </span></i></b>Сільський хлопець з Полтавщини ще під час
навчання на <span style="">факультеті </span>журналістики
Київського університету виявив хист до високої громадянської поезії. Нею була
проникнута його перша поетична збірка <i>«Тиша і грім», </i>що вийшла друком у
1962&nbsp;р. Після передчасної смерті поета в 1963&nbsp;р. з'явилися його
наступні книги </span><span style="font-family: Arial;">–<span style="color: black;"> <i>«Вино з троянд». «Земне тяжіння», «Берег чекань», </i>наповнені
справжньою синівською любов'ю до Батьківщини.</span></span></p>


<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В цей час засяяв яскравий, неповторний
талант <b style=""><i style="">Ліни</i> <i>Костенко</i></b><i>. </i>Її перші збірки <i>«Проміння
землі» </i>(1958&nbsp;р.), <i>«Вітрила» </i><span style="">(1959&nbsp;р.),<b> </b></span><i>«Мандрівки серця» </i>(1961&nbsp;р.)
продемонстрували талант молодої поетеси філософськи осмислювати реалії життя і
висловлювати оригі­нальні думки, надаючи їм чудової поетичної форми.</span></p>

<p><img src="/images/uh11b/uh11_14_files/image013.jpg" v:shapes="_x0000_s1034" align="left" height="233" hspace="12" width="154"></p>

<p><img src="/images/uh11b/uh11_14_files/image017.jpg" v:shapes="_x0000_s1044" align="left" height="233" hspace="12" width="212"></p>



<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">4. «Шістдесятники»</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На хвилі боротьби зі
сталінізмом і тоталітаризмом в Україні з початком 60-х років формується і
згуртовується покоління <span style="">молодих </span>літераторів
і митців </span><span style="font-family: Arial;">–<span style="color: black;"> так званих <i>«шістдесятників» </i>(учасники руху за
оновлення радянського суспільства 60-х років). </span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ця молода генерація
української інтелігенції протестувала проти фальші, помпезності,
заідеологізованості в зображенні дійсності, задушливої атмосфери в суспільстві,
боролася за відродження рідної мови і культури, піднесення національної
самосвідомості й людської гідності.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Одним із перших
осередків «шістдесятників» став <b style="">клуб
творчої молоді</b> у Києві, що виник під егідою міськкому комсомолу в 1960&nbsp;р.
Його очолював <i>Лесь Танюк, </i>а найактивнішими учасниками зборів були <i>Іван
Драч, Микола Вінграновський, Іван Світличний, Алла Горська </i>та ін. Робота
клубу спочатку зосереджувалась на пропагуванні українських народних традицій та
організації різних мистецьких гуртків. Потім члени Клубу розпочали пошуки місць
масових поховань жертв сталінських репресій.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З часом рух
«шістдесятників» почав набувати все виразнішого національного забарвлення. Його
учасники організовували вечори пам'яті <i>Тараса Шевченка, Івана Франка, Лесі
Українки, Леся Курбаса. </i>Представники влади називали ці збори <i>«націоналістичними
зборищами».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Аналогічне
спрямування мав заснований у 1962&nbsp;р. <b style="">клуб
«Пролісок» у Львові</b>. До нього увійшли <i>Михайло і Богдан Горині, Ірина та
Ігор Калинці, Михайло Косів </i>та ін. На відміну від киян, що віддавали
перевагу культурницькій сфері, молоді львів'яни намагалися максимально <b style="">політизувати свою діяльність,</b>
торкаючись небезпечних в той час національних проблем.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Обмеженість процесів
десталінізації, непослідовність і незавершеність демократичних перетворень
призвели до нового посилення боротьби з будь-якими проявами інакомислення.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Відповідно до нових
політичних реалій була розроблена <b style="">нова
законодавча база</b>, що розширювала можливості владних структур у проведенні
політичних репресій. Партійні і державні органи розпочали відверте <b style="">переслідування «шістдесятників»</b> у
пресі, звільняли їх з роботи, забороняли друкувати їхні художні та наукові
праці.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Смерть <i>В.Симоненка
</i>13 грудня 1963&nbsp;р. ще більше загострила це протиборство. Неопубліковані
вірші та щоденник поета, промови <i>І.Дзюби. С,Сверстюка, І.Світличного </i>на
вшанування його пам'яті постійно поширювалися в рукописах. Переслідування, яких
зазнав В.Симоненко в останній період свого життя, його раптова і загадкова
смерть фактично зробили з нього та його послідовників національних мучеників,
оточили їх ореолом жертовності.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial; color: maroon;">Документ</span></p>

<p class="MsoNormal" style=""><b style=""><span style="font-family: Arial; color: maroon;">Надія <span class="SpellE">Світлична</span>. Як не зігнемося, то не зігнуть /Витяг/</span></b></p>

<p class="MsoNormal" style="text-align: justify;"><span style="font-family: Arial; color: maroon;"><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span>...Квартири
<i><span style="">Івана </span>Світличного і Алли
Горської в Києві були осередками згуртування національно свідомих творчих сил.
Це був клуб творчої молоді... <span style="">Він </span>відіграв
надзвичайно велику роль не тільки </i>в <i>житті шістдесятників. Цей клуб
заклав підмурівок, який зберігся </i>в <i>часі теперішньому: </i>жива <i>сила
60-х і нині на передових ділянках громадсько-політичного життя України. Клуб <span style="">зробив </span>те, чого не вдалося творчим
спілкам; об'єднав молодь за зацікавленнями, одна </i>якась <i>секція могла
гуртувати гуманітаріїв і технократів, фізиків і ліриків, художників і поетів, <span style="">студентів </span>і <span style="">викладачів. </span>Мені досі на пам'яті художні виставки Ганни
Собачко-Шостак та Анатолія <span class="SpellE">Петрицького</span>, вечори, </i><span style="">присвячені </span><i>Іванові Франкові, Лесі
Українці, Лесеві Курбасу, бурхливо-піднесені поетичні діалоги. Я вчарувалася
подвижництвом Алли Горської...</i></span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Вдалося зберегти
Аллине </span></i><span style="font-family: Arial; color: maroon;">запрошення на <i>останній Шевченківський вечір: його складали гармонікою,
на </i>кожній <i>сторінці – цитата чи назва твору, на двох останніх поряд <span style="">виникали </span>написи «В сім'ї вольній,
новій...»</i></span></p>

<p class="MsoNormal" style="text-align: justify;"><b style=""><span style="font-family: Arial; color: maroon;">Запитання до
документа</span></b></p>

<p class="MsoNormal" style="text-align: justify;"><i style=""><span style="font-family: Arial; color: maroon;">Користуючись <span style="">документом, визначте основні напрямки
діяльності українських «шістдесятників".</span></span></i></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">5. <span style="">Музичне
мистецтво, живопис, театр, архітектура</span></span></b></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_14_files/image020.jpg" v:shapes="_x0000_s1038" align="left" height="241" hspace="12" width="269"><span style="font-family: Arial; color: black;">Процеси лібералізації
торкнулися іі мистецького життя республіки. Особливо характерними у цьому
відношенні було рішення ЦК КПРС, що відкинуло попередні відверто тенденційні
звинувачення щодо опери <i>В.<span class="SpellE">Мураделі</span> «Велика дружба»
</i>та творів українських композиторів <i>К.Данькевича «Богдан Хмельницький» і
Г.Жуковського «Від щирого серця».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У спеціально прийнятій з цього приводу постанові,
зокрема, зазначалося, що недоліки, які мали місце в творчості цих митців, <i>не
були «великими ідейними пороками». </i>Вони не заслуговува­ли такого занадто
серйозного засудження, яке одержали в часи «<span class="SpellE">ждановщини</span>».
</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Аналогічне рішення прийняв і ЦК
Компартії України, де також були переглянуті несправедливі оцінки творчості
ряду українських композиторів. Але в ньому водночас наголошувалося на
необхідності й надалі вести рішучу боротьбу проти удаваного <i>«новаторства»,
за­раженого впливам «реакційного буржуазного мистецтва».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Незважаючи на такі «партійні
рекомендації», творчість композиторів України, як офіційного, так і
неофіційного спрямування, стає більш плідною й багатогранною. В цей час
українське музичне мистецтво збагачується новими творами <i>С.Людкевича, А.Кос-Анатольського,
братів <span class="SpellE">Майбород</span>, А.<span class="SpellE">Штогаренка</span>.
</i>Величезною популярністю в Україні користувалися композитори-пісенники <i>О.Білаш,
А.<span class="SpellE">Філіпенко</span>, І.<span class="SpellE">Шамо</span>. </i>Творчим
новаторством відзначалася авангардна музика <i>Л.Грабовського, В.Сильвестрова,
В.<span class="SpellE">Загоруєва</span>.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В образотворчому мистецтві також
відчувалися <i>творчі новації і зміни. </i>З музеїв, виставок, галерей стали
вилучатися численні полотна і скульптури, присвячені «вождю всіх народів» Й.Сталіну.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Митці України почали пошук нових форм
творчості, правда, не виходячи за встановлені межі соціалістичного реалізму.</span></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_14_files/image023.jpg" v:shapes="_x0000_s1040" align="left" height="327" hspace="12" width="319"><span style="font-family: Arial; color: black;">В образотворчому
мистецтві плідно працювала ціла плеяда талановитих майстрів. Це насамперед <i>М.Божій,
М.<span class="SpellE">Дерегус</span>, В.<span class="SpellE">Касіян</span>, К.Трохименко.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Новими творчими здобутками засяяла в цей час творчість
прекрасної художниці <b style=""><i>Т.Яблонської</i></b><i>.
</i>Ще в 50-і роки вона здобула визнання й авторитет своїми чудовими полотнами <i>«Весна»,
«Ранок», «Хліб» </i>та ін. У 60-і роки Т.Яблонська продемонструвала новий стиль
створення синтетичних образів, в якому яскраво просліджувалася давня градація
українського народного живопису. Разом із <i>В.<span class="SpellE"><span style="">Зарецьким</span></span><b> </b></i>Т.Яблонська
стала засновником <b style="">фольклорного напряму</b>
в українському образотворчому мистецтві, який, незважаючи на дуже великі
труднощі, розвивався в наступні роки.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Відчувши віяння «відлиги», новими
ідеями збагатили свою творчу діяльність і скульптори. З нагоди відзначення 150-річчя
від дня народження Т.Шевченка у Москві було споруджено <b style="">пам'ятник Великому Кобзарю</b> (автори </span><span style="font-family: Arial;">–<span style="color: black;"> <i style="">М</i>.<span class="SpellE"><i>Грисюк</i></span><i>, Ю.<span class="SpellE">Сінкевич</span>,
А.<span class="SpellE">Фуженко</span>). </i>Того ж року у Львові було відкрито <b style="">пам'ятник І.Франку</b> (автори </span>–<span style="color: black;"> <i>В.Борисенко, Д.<span class="SpellE">Крвавич</span>, Е.<span class="SpellE">Мисько</span> </i>та ін.). Оригінальні твори станкової скульптури
створили <i>М.<span class="SpellE">Рябінін</span> і В.<span class="SpellE">Сколоздра</span>
(«Олекса Довбуш»), Г.<span class="SpellE"><span style="">Петрашевич</span></span><span style=""> </span>(«Дитино моя») </i>та інші митці. </span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">&nbsp;</span></p>
<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">&nbsp;</span></p>


<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В цей час спостерігається зростан­ня
інтересу до театрального мистецтва. Попри <span style="">зменшення<b> </b></span>загальної кількості театрів у республіці (з 80-ти
в 50-і роки до 60-ти в середині 60-х років), число театральних глядачів помітно
збільшилося.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Мало кого могла лишити байдужим
блискуча гра справжніх майстрів своєї професії </span><span style="font-family: Arial;">–<span style="color: black;"> <i>А.<span style="">Бучми, </span>В.<span class="SpellE">Добровольського</span>,
Ю.<span style="">Лаврова, </span>И.Ужвій, Ю.<span class="SpellE">Шумського</span>. </i>Вмілими послідовниками творчих традицій Л.Курбаса
в цей період стали режисери: <i>Г.Юра, М <span class="SpellE">Крушельницький</span>,
В.Скляренко </i>та ін.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Значний крок уперед зробила українська
архітектура. У першій половині 50-х років було збудовано низку цікавих споруд,
серед них </span><span style="font-family: Arial;">–<span style="color: black;"> <i>Будинок техніки у <span style="">Ворошиловграді<b> </b></span></i>(нині Луганськ), <i>драматичний театр у
Тернополі, кінотеатр «Київ» у столиці України. Будинок культури в Новій
Каховці.</i></span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Продовжувалася забудова центральної
магістралі Києва </span><span style="font-family: Arial;">–<span style="color: black;"> Х<i>рещатика, </i>зруйнованого під час
німецько-фашистської окупації. Серйозна увага приділялася подоланню
непрактичного використання архітектурної спадщини, декоративних надмірностей,
проявів формалізму в архітектурному проектуванні. З другої половини 50-х років
основним напрямом радянської архітектури стало типове проектування.</span></span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">Встановлення
Шевченківської премії. </span></i><span style="font-family: Arial; color: black;">З метою заохочення творчої діяльності українських митців
з 1962&nbsp;р. було встановлено щорічну Шевченківську премію, яка
присуджувалася за високі здобутки в галузі літератури, журналістики, мистецтва
й архітектури.</span><span style="font-family: Arial;"></span></p>

<p class="MsoNormal"><span style="font-family: Arial;">&nbsp;</span></p>

<p class="MsoNormal" style="margin-left: 35.4pt; text-align: center; text-indent: 0.6pt;" align="center"><span style="font-family: Arial; color: black;"><img src="/images/uh11b/uh11_14_files/image026.jpg" v:shapes="_x0000_i1025" height="307" width="416"></span></p>

<p class="MsoNormal" style="margin-left: 35.4pt; text-align: center;" align="center"><b style=""><i style=""><span style="font-family: Arial; color: black;">Художник В.<span class="SpellE">Касіян</span></span></i></b></p>

<p class="MsoNormal"><span style="font-family: Arial;">&nbsp;</span></p>
<p class="MsoNormal"><span style="font-family: Arial;">&nbsp;</span></p>

<p class="MsoNormal"><b style=""><span style="font-family: Arial;">Запитання і завдання</span></b></p>

<p class="MsoNormal" style="text-align: justify;"><i><span style="font-family: Arial; color: black;">1. Що Ви знаєте про «мовну проблему» в школах України за
доби Хрущова?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">2. Кого з діячів науки, що заявили про себе в часи
«відлиги», Ви можете назвати?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">3. Кого з молодих талановитих літераторів, що заявили про
себе в часи «відлиги», Ви можете назвати?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">4. Назвіть організації, що стали першими осередками руху
«шістдесятників».</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">5. Які перспективи
розвитку <span style="">націй у СРСР визначаєш нова
Програма КПРС, прийнята на XXII з'їзді партії?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">6. Що таке «русифікація»? На що була спрямована політика
русифікації?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">7. Хто такі <span style="">«шістдесятники»?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">8. Визначте хронологічну послідовність подій:</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- початок
освітянських реформ М.Хрущова;</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- святкування
300-річчя Переяславської Ради;</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- встановлення
Шевченківської премії;</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- заснування Клубу
творчої молоді в Києві.</span></i></p>

<p class="MsoNormal" style="text-align: justify;"><i><span style="font-family: Arial; color: black;">9. Що змінила освітня реформа кінця <span style="">50-х<b> </b></span>років у викладанні
української мови в </span></i><i style=""><span style="font-family: Arial; color: black;">школах</span></i><i style=""><span style="font-family: Arial;"> <span style="color: black;">України?</span></span></i></p>

<p class="MsoNormal" style="text-align: justify;"><i><span style="font-family: Arial; color: black;">10. Яким галузям науки приділялась першочергова увага з
боку керівництва держави наприкінці 50-х </span></i><span style="font-family: Arial;">–<i><span style="color: black;"> на початку 60-х
років?</span></i><i style=""></i></span></p>

<p class="MsoNormal" style="text-align: justify;"><i style=""><span style="font-family: Arial; color: black;">11. <span style="">Як </span>процеси <span style="">лібералізації позначились па розвитку літератури України?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">12. Які ідеї сповідували представники руху «шістдесятників»?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">13. <span style="">Чому, на Вашу думку, в СРСР розвиток
науково-технічної революції значно відставав від провідних країн Заходу?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">14. Як Ви вважаєте, чим було викликане проведення
політики русифікації в Радянській Україні?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">15. Чому, на Ваш погляд, владні структури розпочали переслідування
«шістдесятників? »</span></i><i style=""><span style="font-family: Arial;"></span></i></p>

</div>
