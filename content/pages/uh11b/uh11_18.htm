<div class="Section1">

<p class="MsoNormal" style=""><b style=""><u><span style="font-family: Arial; color: black;">§ 18<span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span><span style="">&nbsp;&nbsp;&nbsp;&nbsp;&nbsp;
</span></span></u></b><u><span style="font-family: Arial; color: black;">ЖИТТЄВИЙ РІВЕНЬ НАСЕЛЕННЯ</span></u><u><span style="font-family: Arial;"></span></u></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal"><b style=""><span style="font-family: Arial;">1. Розвиток соціальної сфери
України</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Головною умовою і джерелом піднесення
народного добробуту є, насамперед, зростання на­ціонального доходу. Варто
зазначити, що незважаючи на серйозні проблеми економічного розвитку країни в
брежнєвський період і до горбачовської «перебудови», в республіці цей важливий
показник життєвого рівня населення мав <i>стійку тенденцію до зростання.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Так, з 1965 по 1985&nbsp;рр.
національний доход в Україні <b style="">збільшився
в 2,5 рази</b> і становив 96,6 млрд. карбованців. Три чверті <span style="">цієї<b> </b></span>суми надходило у
розпорядження робітників, службовців, колгоспників у вигляді фонду споживання.
Якщо ж урахувати щорічні видатки на спорудження і експлуатацію житлового фонду,
шкіл, лікарень, культурно-освітніх закладів, спортивних споруд, підприємств
комунального обслуговування, то безпосередньо <i>на задоволення матеріальних
потреб населення припадаю 80% національного доходу.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Цілком закономірно, що в республіці в
цей період спостерігається підвищення заробітної плати робітників і службовців.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зокрема, в середині 60-х років було
підвищено зарплату працівникам народної освіти, охорони здоров'я, торгівлі,
громадського харчування, житлового-комунального обслуговування. У 1972&nbsp;р.
посадові оклади лікарів, вчителів, працівників дитячих дошкільних закладів,
студентські стипендії було збільшено на 20-30%.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Усього за 1965-1985&nbsp;рр.
середньомісячна грошова <b style="">заробітна плата
зросла майже вдвічі</b>. Важливим і відчутним показником піднесення добробуту
населення стало також підвищення мінімальної зарплати з 40-50 крб. у 1965&nbsp;р.
до 70&nbsp;крб. у 1977&nbsp;р. і скасування державних податків на неї.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Певні позитивні зміни в цьому відношенні
сталися і в сільському господарстві. Зокрема, відбулося підвищення оплати праці
в колгоспах, з 1 липня 1966&nbsp;р. усі колективні господарства перейшли на
грошову гарантовану оплату.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Середньомісячна зарплата в 1965-1985&nbsp;рр.
в колгоспах збільшилася в 3 рази, а за темпами свого зростання значно
перевищила цей показник у промисловості. За рахунок держави і господарства 1980&nbsp;р.
пенсія колгоспників збільшилася на 40%.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Стан матеріального добробуту народу
визначали й суспільні фонди споживання, що забезпечували розвиток народної
освіти, підвищення кваліфікації трудівників, медичне обслуговування населення,
оплату чергових відпусток, пільгових путівок тощо.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Великі асигнування з них виділялися на
охорону материнства й дитинства, поліпшення умов праці та побуту жінки-матері,
виплату пенсій, стипендій учням технікумів і студентам вузів. Загальна сума
виплат і пільг за рахунок суспільних фондів споживання на душу населення була
теж досить значною і зросла в республіці з 1968 по 1985&nbsp;рр. майже в 5
разів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">За часів брежнєвського керівництва
держава вживала певних заходів для підвищення життєвого рівня населення
республіки. Значний успіх ці заходи мали у період <span class="SpellE">косигінських</span>
реформ.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Однак після їх згортання і припинення в
70-і </span><span style="font-family: Arial;">–<span style="color: black;"> першій половині 80-х років в Україні розпочалося різке
падіння темпів зростання виробництва </span>–<span style="color: black;">
провідного фактора, що впливає на поліпшення якості життя людей.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Як наслідок, відчутно знизилися і темпи
зростання національного доходу. Такі процеси з кожним роком зменшували обсяг
кінцевого суспільного продукту, що спрямовувався на піднесення добробуту населення.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Внаслідок цього державний бюджет після
відмови від економічних реформ у роки загострення економічної кризи і застою
переважно поповнювався не за рахунок вироблення власної продукції, а <i>завдяки
продажу за кордон таких природних ресурсів, як нафта і газ. </i>На одержані від
цих торговельних операцій «<span class="SpellE">нафтодолари</span>» закуповувалися
дефіцитні промислові товари та продукти харчування.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">2. <span style="">Торгівля і
побут</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Такі ж неоднозначні і досить
суперечливі процеси відбувалися і в сфері торговельного та побутового обслуговування
населення республіки.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У другій половині 60-х </span><span style="font-family: Arial;">–<span style="color: black;"> на
початку 70-х років мали місце позитивні зрушення в торгівлі.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зміцнилася матеріально-технічна база
торгової мережі, внаслідок чого значно зросла кількість торговельних
підприємств. Споживчій кооперації, наприклад, у вирішенні проблем, крім
державних органів, допомогу надавали підприємства, колгоспи і радгоспи, за
кошти яких будувалися нові магазини, їдальні, хлібопекарні.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Завдяки підвищенню заробітної плати
зросла і купівельна спроможність населення.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Особливо активно в цей час
забезпечувався зростаючий попит трудівників міста і села на господарський
інвентар і товари культурно-побутового вжитку. Зокрема, попитом у населення
республіки користувалися телевізори, радіоприймачі, холодильники, пральні
машини, які в другій половині 60-х років з'явилися в кожній другій сім'ї.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Збільшення кількості товарів вимагало
появи нових, більш досконалих і ефективних форм торгівлі. Внаслідок цього
з'явилися магазини самообслуговування, універмаги, універсами з широким
асортиментом товарів. Сільські трудівники в цей період стали регулярно
обслуговуватися працівниками торгівлі в місцях масових робіт </span><span style="font-family: Arial;">–<span style="color: black;"> на
польових станах, фермах, у тракторних бригадах.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Разом з торгівлею розвивалося і
побутове обслуговування. Служба побуту перетворилася на важливу галузь
народного господарства. Великою популярністю у населення стали користуватися
створені в цей період будинки побуту, побутові комбінати, фірми побутових
послуг.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У числі перших подібних підприємств в
Радянському Союзі ви­никла київська фірма «Світанок», яка надавала послуги з
ремонту квартир, догляду за дітьми та хворими, навчання музики й іноземних мов,
машинописного передруку тощо. Якщо на початок 60-х років таких послуг було
80-90 видів, то в середині 70-х їхня кількість зросла до 600 і більше.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Проте в 70-80-і&nbsp;рр. в
торговельному і побутовому обслуговуванні на­селення республіки почали
проявлятися негативні тенденції.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зокрема, з кожним роком почали зростати
державні роздрібні ціни на окремі види товарів народного споживання. Вартість
товарів усіх видів у 1980&nbsp;р. порівняно з середньорічними цінами 1970&nbsp;р.
зросла на 3%, в 1985&nbsp;р. </span><span style="font-family: Arial;">–<span style="color: black;"> на 8%, а, зокрема, продовольчих </span>–<span style="color: black;"> відповідно на 4% і 12%.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Відчутно подорожчали м'ясо, птиця, <span style="">олія, </span>цукор, кондитерські вироби,
овочі, одяг, білизна, тютюнові вироби, велосипеди, мотоцикли. <span style="">Звичною<b> </b></span>проблемою став товарний
<b style="">дефіцит</b>, внаслідок якого почали
виникати величезні черги в магазинах.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="margin-right: 35.75pt; text-align: justify;"><b style=""><span style="font-family: Arial; color: green;">Поняття і терміни</span></b></p>

<p class="MsoNormal" style="margin-right: 35.75pt; text-align: justify;"><b style=""><i><span style="font-family: Arial; color: green;">Дефіцит
</span></i></b><span style="font-family: Arial; color: green;">– нестача чого-небудь; товар, якого немає в достатній кількості.</span></p>

<p class="MsoNormal" style="text-align: justify;"><span style="font-family: Arial; color: green;">&nbsp;</span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">Все це викликало
уповільнення темпів зростання реальних доходів населення, які в 1975-1985&nbsp;рр.
стали на 10% нижчими, ніжу попереднє десятиліття.</span></i></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">3. Житлове будівництво</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Одним із важливих показників зростання
добробуту населення є житлове будівництво.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Головним засобом розв'язання цієї
традиційно складної для України проблеми в зазначений період стало переведення
будівництва житла <i>на індустріальну основу.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Щоправда, перші новозбудовані житлові
масиви не відзначалися оригінальними архітектурними формами, а були досить
примітивними й однотипними. Це визнавалося і керівництвом країни. В житлове
будівництво були зроблені значні державні капіталовкладення, що дозволило
забезпечити в 1974&nbsp;р. понад 70% сімей окремими квартирами.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Предметом особливої <span style="">уваги </span>архітекторів і будівельників
була столиця України </span><span style="font-family: Arial;">–<span style="color: black;"> <i>Київ. </i>Завдяки їх творчій праці головне
місто республіки перетворилося на одне з найкрасивіших міст світу. Органічно
поєднавши в собі чарівну природу й оригінальну архітектуру, Київ отримав своє
власне, неповторне обличчя. В місті з'явилися цілі квартали багатоповерхових
будинків, були споруджені нові лінії метрополітену, розбиті чудові парки та
сквери. Саме в цей час у Києві народжуються <span class="SpellE"><i>Русанівка</i></span><i>,
Відрадний, Сирець, </i>завершується формування <i><span style="">Березняків, <span class="SpellE">Борщагівки</span>,<b> </b></span>Лісового </i>й
інших житлових масивів.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Аналогічні мікрорайони будувалися в <i>Харкові,
Дніпропетровську, Вінниці. Львові. </i>В цей період з'явилися на карті України
нові міста – <i><span style="">Світловодськ, </span>Нововолинськ,
Українка, <span class="SpellE"><span style="">Придніпровськ</span></span><span style="">, </span><span class="SpellE">Вільногірськ</span>
</i>та інші.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У 60-80-і&nbsp;рр. в республіці почало
розгортатися житлово-кооперативне будівництво. Із зростанням матеріальної
забезпеченості людей збільшувалося і число бажаючих поліпшити свої житлові <span style="">умови на<b> </b></span>власний кошт. Проте в
цін справі ще спостерігалися стихійність і недосконалість.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Паралельно з бурхливим розвитком
міського будівництва такі ж процеси відбуваються і на селі, чому у великій мірі
<i><span style="">сприяла </span>держава. </i>Зокрема,
Держбанк <span style="">надавав </span>грошові кредити
сільським забудовникам.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Для розширення будівництва на селі була
відчутно зміцнена матеріальна база <i>міжколгоспних будівельних організацій, </i>створених
у середині 50-х років. Перед ними постало завдання </span><span style="font-family: Arial;">–<span style="color: black;">
перетворити села на упорядковані сучасні селища. Вони, як правило, створювались
на нових, вільних місцях або шляхом реконструкції старих сіл.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З 1965&nbsp;р. в Україні практикувалося
створення експериментально-показових сіл. Незважаючи на ідеологічний характер
такої практики, досвід будівництва експериментально-показових сіл <span style="">засвідчив,<b> </b></span>що зручні для життя
і роботи сільські будівельні комплекси виникали тоді, коли в них органічно
поєднувалися кращі народні традиції із до­сягненнями сучасної архітектури. У
1966-1970&nbsp;рр. виникло 15 таких<b> </b>населених пунктів, наступної
п'ятирічки їх кількість зросла майже вдвічі.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З 1970&nbsp;р. пріоритетним напрямом
забудови сільської <span style="">місцевості<b> </b></span>була
проголошена реконструкція <span style="">старих </span>сіл.
На всесоюзному огляді-конкурсі 1970&nbsp;р. на кращу забудову та благоустрій
таких селищ <span style="">серед<b> </b></span>25
інших сільських населених пунктів у числі переможців було названо <i><span style="">с.&nbsp;Моринці<b> </b></span>на Черкащині, </i>де,
як відомо, народився <i><span style="">Тарас<b> </b></span>Шевченко.
</i>Це було вдалим пропагандистським кроком радянських <span style="">керівників.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Разом з тим, у наступний період у
житловому <span style="">будівництві, </span>як і в
усіх інших га­лузях народного господарства, розпочалося відчутне знижений
темпів зростання виробництва.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Якщо в 1966-1970&nbsp;рр. свої житлові
умови поліпшили <span style="">майже<b> </b></span>9
млн. чоловік, то в 1980-1985&nbsp;рр. лише 7,7 млн. Проблема житла, як і
раніше, залишалася гострою, держава не мала необхідних ре­сурсів для її
успішного розв'язання. До того ж існуюча практика розподілу квартир в умовах
відсутності демократії, ефективного гро­мадською контролю не задовольняла
трудящих.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Багато нарікань викликала і низька якість
вбудованого державного житла.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В сільському будівництві, наприклад,
використовувалося чимало <i>невдалих, стандартних, невиразних проектів </i>житлових,
господарських і культурно-побутових споруд. В окремих місцевостях України керівництво
невиправдано захоплювалося забудовою сіл багатоповер­ховими будинками, що
значно ускладнювало селянам ведення присадибних господарств.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Падіння рентабельності колгоспного і
радгоспного виробництва, дефіцит будівельних матеріалів, їх дорожнеча
спричинили зниження темпів будівельних робіт, змушували сільських трудівників
зводити житло власними руками.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У сільській місцевості на тисячу
жителів зводилося житла вдвоє менше, ніж у містах, питома вага сільських населених
пунктів, забезпечених природним газом, становила менше 7%, водопроводом
користувалися мешканці лише 14,6% сіл республіки.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">4. <span style="">Стан
медичного обслуговування</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Досить неоднозначна ситуація склалася і
в сфері охорони здоро­в'я населення республіки.</span><span style="font-family: Arial;"></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На перший погляд, держава робила багато
для того, щоб медичне обслуговування трудящих було, як говорили радянські
керівники, на рівні, відповідному світовим стандартам.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Для цього виділялися значні кошти, які
вкладалися в будівницт­во нових поліклінік, лікарень, санаторіїв, будинків
відпочинку.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Постійна увага приділялася підготовці
кваліфікованих медичних кадрів та їх удосконаленню. Так, в Україні в 60-70-і&nbsp;рр.
функціонувало 15 медичних вузів і десятки середніх спеціальних медичних
навчальних закладів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Завдяки їх діяльності в 1960-1975&nbsp;рр.
чисельність лікарів і се­редньою медичного персоналу зросла більш ніж у 1,5
рази, що дало змогу забезпечити на кожні 300 жителів республіки одного лікаря і
трьох медсестер. Керівники партії і уряду з гордістю доповідали, що таких високих
показників не досягла жодна з <span class="SpellE">високорозвинутих</span> країн
світу.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Але ці статистичні дані відображали
лише зовнішній бік розвитку вітчизняної медицини.</span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">В роки застою
внаслідок зниження рівня добробуту населення, незадовільних умов праці й
побуту, поширення пияцтва, наркоматі проблема охорони здоров я людей вирішувалася
надзвичайно незадовільно.</span></i></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Коштів, які виділялися на потреби
охорони здоров'я, вже не вистачало на те, щоб забезпечити медичні заклади
новітньою апаратурою і препаратами.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Гострою залишалася і кадрова проблема.
Адже кваліфікація переважної більшості медичних працівників була далеко не на
найвищому рівні.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Офіційна медицина заперечувала
нетрадиційні та народні методи лікування<b style="">
</b>хворих, створювала штучні перепони на шляху лікарів-новаторів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ще задовго до трагічних подій на
Чорнобильській атомній електростанції в республіці загострилася екологічна
ситуація.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Причиною цього були бездумний <b style="">технократизм</b>, переважання вузьковідомчих
інтересів. Нехтуючи інтересами народу, могутні, технічно озброєні міністерства,
відомства, промислові об'єднання здійснювали санкціоновані «згори»
великомасштабні будівельні, іригаційні, хімічні та інші роботи. Як правило,
вони не базувалися на глибоких наукових розрахунках і аналізі можливих
наслідків.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Через таке варварське ставлення до
природи нещадно знищувалися родючі українські землі. Необґрунтовані іригаційні
заходи, хімізація без належних наукових обґрунтувань і практичного досвіду
спричинили порушення водного балансу Дніпра, забруднення навколишнього
середовища пестицидами, отрутохімікатами, азотними добривами.</span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">5. <span style="">Демографічні
проблеми</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Незадовільне соціально-економічне і
екологічне становище викликало й відчутні демографічні зміни в складі населення
України.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зокрема, в 60-80-і&nbsp;рр. помітно
уповільнюються темпи його приросту. Сплеск урбанізації і спричинені нею
міграційні процеси призвели до <i>відтоку молоді з села, </i>яке завжди було
головним джерелом відтворення людських ресурсів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Народжуваність на селі значно
зменшилася, і вже в 1979&nbsp;р. середній розмір сільської родини дорівнював
міському показнику </span><span style="font-family: Arial;">–<span style="color: black;"> 3 особи на родину.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У свою чергу в містах зменшення
народжуваності було пов'язане <span style="">з<i>
незадовільними соціально-побутовими чинниками: </i></span>високою зайнятістю
жінок у суспільному виробництві (дев'ять з десяти жінок працювали), низьким
рівнем системи охорони дитинства, складними житловими умовами, поступовим
зростанням дитячого сирітства тощо.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Закономірним наслідком цього стало
зменшення приросту населення України в 60-80-ті роки в 4 рази. Уповільнення
народжуваності супроводжувалось поступовим підвищенням показників смертності
населення, за якими Україна посідала трете місце серед республік СРСР.</span><span style="font-family: Arial;"></span></p>

<p class="MsoNormal" style="text-align: justify;"><span style="font-family: Arial; color: black;">&nbsp;</span></p>

<p class="MsoNormal" style=""><b><span style="font-family: Arial; color: black;">6. Моральний занепад суспільства</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Одним з основних негативних наслідків
процесів, які відбувалися в Радянському Союзі і, зокрема, в УРСР у 60-70-ті&nbsp;рр.,
був моральний занепад суспільства.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Не маючи змоги забезпечити реальне
підвищення життєвого рівня людей, Л. Брежнєв і його найближче оточення відкрили
широку можливість для кожного забезпечити собі «солодке життя» власними силами,
попираючи чинне законодавство.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В цих умовах найбільш впевнено і
комфортно почували себе, насамперед, члени адміністративно-бюрократичного
апарату, яким були підвладні всі сторони життя радянського суспільства.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Вони і раніше користувалися різними
привілеями та послугами спеціальних магазинів, лікарень, майстерень,
господарств, недоступних для простого народу. <i>Представники
партійно-державної номенклатури фактично перебували поза законам і поза
критикою. </i>Зрозуміло, що така недоторканість створювала сприятливі умови для
процвітання корупції і користолюбства, злодійства і підлабузництва на всіх
рівнях влади.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Нечуваного розмаху в цей час набули
крадіжки на підприємствах. Навіть виник такий термін </span><span style="font-family: Arial;">–<span style="color: black;"> <b style="">«несуни»</b> (тобто ті, хто ніс щось з
роботи додому). Якщо рядовий «несун» задовольнявся лише кількома десятками
незаконно одержаних карбованців, то корумпована еліта рахувала свої «прибутки»
на мільйони.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">Усе це страшним тягарем лягло на виробництво й
розподілі товарів, руйнуючи господарські структури, що й так ледве животіли.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">Боротьбу з корупцією та тіньовою економікою
фактично було припинено. Час від часу, щоправда, відбувалися гучні процеси над
«розкрадачами народної власності». Було навіть <b style="">відновлено смертну кару</b> за <i>«розкрадання соціалістичного майна в
особливо небезпечних розмірах». </i>Але ці «зразково-показові» заходи лише
симулювали захист закону і породжували <i>правовий нігілізм, аморальність і
безчестя.</i></span></p>

<p class="MsoNormal"><span style="font-family: Arial;">&nbsp;</span></p>

<p class="MsoNormal"><b style=""><span style="font-family: Arial;">Запитання і завдання</span></b></p>

<p class="MsoNormal" style="text-align: justify;"><i><span style="font-family: Arial; color: black;">1. Як змінювався розмір середньої заробітної плати в УРСР
у 60-80-х роках?</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">2. Як у 60-80-х роках розвивалося житлове будівництво в
Україні?</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">3. Які демографічні зміни у складі населення України
відбувалися в 60-80-х роках?</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">4. Дайте пояснення терміна «дефіцит».</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">5. Які формальні показники використовувалися радянською
пропагандою для свідчення високого рівня розвитку вітчизняної системи охорони
здоров'я?</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">6. Які негативні тенденції у розвитку торгівлі та
побутового обслуговування населення з'явилися в 70-80-і&nbsp;рр.?</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">7. Якими заходами держава намагалася подолати житлову
проблему?</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">8. Назвіть основні фактори, що впливали на рівень життя
населення України в 60-80-і роки.</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">9. Охарактеризуйте основні напрямки соціальної політики
держави в 60-80-і роки.</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">10. Назвіть причини погіршення екологічної ситуації, в Україні
в 60-80-і роки.</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">11. Які «плюси» та «мінуси», на Ваш погляд, мала
соціальна політика держави в СРСР у 60-80-і роки?</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">12. Які шляхи подолання соціальних проблем у СРСР Ви
могли б запропонувати?</span></i><span style="font-family: Arial;"></span></p>

<p class="MsoNormal" style="text-align: justify;"><i><span style="font-family: Arial; color: black;">13. Чим, на Вашу думку, було викликане байдуже ставлення
радянського керівництва до проблем екології?</span></i><span style="font-family: Arial;"></span></p>

<p class="MsoNormal"><span style="font-family: Arial;">&nbsp;</span></p>

</div>
