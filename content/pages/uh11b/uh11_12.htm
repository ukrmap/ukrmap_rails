<div class="Section1">

<p class="MsoNormal" style=""><b><span style="font-family: Arial; color: black;">&nbsp;</span></b></p>

<p class="MsoNormal" style="text-align: justify;"><b><span style="font-family: Arial; color: black;">Тема ІІI<span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span>УКРАЇНА В УМОВАХ
ДЕСТАЛІНІЗАЦІЇ</span></b><span style="font-family: Arial;">&nbsp;&nbsp;/1956-1964&nbsp;рр./</span></p>


<p class="MsoNormal" style=""><span style="font-family: Arial; color: black;">&nbsp;</span></p>

<p class="MsoNormal" style=""><span style="font-family: Arial; color: black;">&nbsp;</span></p>

<p class="MsoNormal" style=""><span style="font-family: Arial; color: black;">&nbsp;</span></p>

<p class="MsoNormal" style="margin-left: 244.2pt; text-align: justify; text-indent: 3.6pt;"><span style="font-family: Arial; color: black;">СУСПІЛЬНО-ПОЛІТИЧНЕ
ЖИТТЯ Й</span></p>

<p class="MsoNormal" style="text-align: justify;"><b style=""><u><span style="font-family: Arial; color: black;">§ 12<span style="">&nbsp;&nbsp;&nbsp; </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span>
</span></u></b><u><span style="font-family: Arial; color: black;">ПОЛІТИЧНА БОРОТЬБА В УКРАЇНІ</span></u><u><span style="font-family: Arial;"></span></u></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b style=""><span style="font-family: Arial; color: black;">1. XX </span></b><b style=""><span style="font-family: Arial; color: black;">з'їзд <span style="">КПРС і Україна</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Після смерті Сталіна в березні 1953&nbsp;р.
країна отримала в спадщину страшний спомин про криваві репресії, мільйони
загублених і скалічених людських душ і разом з цим – жорстоку тоталітарну
систему.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зрозуміло, що смерть «вождя усіх часів
і народів» не означала загибелі ні сталінізму, ні тоталітаризму, котрі за довгі
роки свого Існування глибоко укоренилися у свідомості людей.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Але перші кроки на шляху десталінізації
України стали відчутними досить швидко – відразу після фактичного визнання в
березні 1953&nbsp;р. <b style=""><i>М.Хрущова </i>першим
секретарем ЦК КПРС </b>і його <span style="">офіційного
</span>обрання на цю посаду у вересні 1953&nbsp;р.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З його приходом до влади починаються
суттєві кадрові перестановки і зміни керівництва на місцях.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Крім України, зміна партійного
керівництва <span style="">в<i> </i></span>цей час
також відбувається <i>у Литві та Латвії. </i>Не виключено, що ці кадрові маніпуляції
були заздалегідь сплановані <b style=""><i>Л.<span class="SpellE">Берією</span></i></b><i>, </i>який готувався захопити державну
владу саме за допомогою партійної верхівки неросійських національних республік,
що йому й інкримінувалося під час <span style="">арешту<b>
</b></span>в червні 1953&nbsp;р.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Але <i>українське керівництво не <span style="">підтримало Л.</span><span class="SpellE">Берію</span>.
</i>Як <span style="">згодом<b> </b></span>з'ясувалося,
колишній начальник Українського штабу <span style="">партизанського
</span>руху генерал <i>Т.<span class="SpellE">Строкач</span> </i>з ризиком для
власною життя повідомив М.Хрущова про підготовку антидержавної змови.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Прихід М.Хрущова до влади певною мірою
вплинув на процес українізації керівних кадрів як Української РСР. так і
Радянського Союзу в цілому. Адже перемогою над своїми політичними опонентами
Хрущов багато в чому був зобов'язаний саме українським <span style="">партійним<b> </b></span>керівникам, з якими підтримував міцні зв'язки ще
і часів свого перебування на посту першою секретаря ЦК <span class="SpellE">КП</span>(б)У.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Як наслідок, вже XVIII з'їзд КПУ, що
відбувся в березні <span style="">1954&nbsp;р.</span>,
посилив тенденцію подальшої українізації партійного <span style="">керівництва </span>республіки. Зокрема, в новообраному складі ЦК
Компартії України питома частка українців зросла з 62% до 72%, усі вісім членів
політбюро були українцями, українці одержали посади не лише першого і другого <i>(О.Кириченко
і М</i>.<span class="SpellE"><i>Підгорний</i></span><i>), </i>але й ще двох
секретарів Центрального Комітету.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ці позитивні зміни торкнулися і республіканського
державного апарату, в якому високі урядові посади зайняли драматург <i>О.Корнійчук,
Семен Стефаник, </i>син відомого українського письменника <i>Василя Стефаника, </i>та
інші українські громадсько-політичні діячі.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На чолі профспілок України також
замість росіянина <i>А.<span class="SpellE">Клебанова</span> </i>було поставлено
українця <i>К.<span class="SpellE">Москальця</span>. </i>Значні кадрові
перестановки відбулися в республіканському міністерстві внутрішніх справ після арешту
соратника і однодумця Л.<span class="SpellE">Берії</span> в Україні <i>П.<span class="SpellE">Мешика</span>.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Помітно зросло представництво українців
і у всесоюзному керівництві. Зокрема, перший секретар ЦК КПУ <i>О.Кириченко </i>був
обраний до складу Президії ЦК КПРС. До всесоюзного уряду увійшло близько десяти
міністрів, що раніше працювали в Україні. Українці значно поповнили керівний
склад Збройних Сил СРСР. </span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У цей період намітилися нові тенденції
у формуванні української політичної еліти. В ній стали переважати люди, що <i>починали
свою трудову діяльність в сільськогосподарському виробництві </i>і були з ним
міцно пов'язані. Більшість з них походила з центральних і північно-східних
регіонів України. </span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ця нова хвиля українізації вищих щаблів
партійної і державної влади була викликана двома важливими обставинами. <i>З
одного боку, </i>вона засвідчила зміни, що відбулися в Україні після Другої
світової війни, насамперед, – консолідацію української нації; <i>з іншого </i>–<i>
</i>продемонструвала нове ставлення союзного центру до республіканського
керівництва. Зокрема, М.Хрущов для того, щоб обмежити владу своїх опонентів,
погоджувався на надання більших повноважень національним керівництвам у
вирішенні важливих республіканських проблем. Внаслідок цього можливості
керівних партійних і державних органів республіки помітно зросли, посилюючи
автономістські домагання й особисті амбіції їх лідерів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Надзвичайно важливим кроком на шляху
десталінізації і лібералізації радянського суспільства став XX з'їзд КПРС, що
відбувся в лютому 1956&nbsp;р.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У звітній доповіді М.Хрущова не
містилось ніяких сенсаційних заяв. У ній, навпаки, підтверджувався декларований
курс партії на розрядку міжнародної напруженості, розглядалися важливі
економічні і соціальні проблеми, вихвалялися переваги «колективного
керівництва», запровадженого в країні в останні роки. </span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ці питання були також у центрі уваги
делегатів, що <span style="">виступали<b> </b></span>на
з’їзді. Лише <i>А.<span class="SpellE">Мікоян</span> </i>у своєму виступі
обережно торкнувся проблеми <i>«культу <span style="">особи
</span>Сталіна», </i>піддавши сумніву деякі висновки відомого сталінського <i>«Короткого
курсу історії ВКП(б)» </i>(зокрема, огляду подій громадянської війни в
Україні), і вперше публічно <span style="">заявивши </span>про
те, що <i>С.<span class="SpellE">Косіор</span> </i>та <i>В.<span class="SpellE">Антонов-Овсієнко</span>
</i>не були «ворогами народу».</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В останній день роботи з'їзду, коли затверджувалися
результати голосування по виборах керівних органів партії, Хрущов повідомив
делегатів, що вони мають зібратися на закрите засідання. <i>В ніч з 24 на 25
лютого М</i>.<i>Хрущов протягам чотирьох годин зачитував делегатам з'їзду
доповідь «Про культ особи і його наслідки».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З цієї доповіді делегати з'їзду
дізналися про <i>«політичний заповіт» В.Леніна, </i>існування якого довгі роки
замовчувалося і <span style="">заперечувалося<b> </b></span>керівництвом
партії. В доповіді розповідалося про спотворення Й.Сталіним принципу
демократичного централізму, <span style="">пов'язані<b>
</b></span>з цим «сталінські чистки» і масові репресії. Крім цього, М.Хрущов практично
розвінчав міфи про Й.Сталіна як «нащадка» та «геніального продовжувача» справи
Леніна, «видатного воєначальника», який насправді був головним винуватцем
жахливих поразок Червоної Армії в 1941-1942&nbsp;рр.</span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">На з'їзді вперше була
показана справжня постать Й.Сталіна </span></i><span style="font-family: Arial; color: black;">–<i> постать жорстокого тирана і диктатора. </i>Доповідь
М.Хрущова буквально шокувала багатьох комуністів, За спогадами <span style="">учасників </span>з'їзду, кілька делегатів
навіть втратили свідомість, їх тихо винесли із зали засідань.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Варто зазначити, що критика культу
особи Й.Сталіна на XX з'їзді партії була хоч і різкою, але все-таки поверховою
і не досить глибокою. <span style="">Вона не<b> </b></span>містила
в собі серйозного аналізу системних засад і головних причин формування режиму
особистої влади колишнього вождя радянської держави. Головні витоки
сталінського культу вбачалися насамперед у гострій невщухаючій класовій
боротьбі і головне – у негативних рисах характеру самого Сталіна.</span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">Незважаючи на
величезну інформаційну <span style="">насиченість </span>і
емоційність, доповідь М</span></i><span style="font-family: Arial; color: black;">.<i>Хрущова скоріше маскувала, ніж змальовувала справжню
картину злочинів сталінізму. </i>В ній, зокрема, <span style="">засуджу</span>валися лише <i>зовнішні сторони тоталітаризму </i><span style="">(«культ </span>особи») і найбільш вражаючі
події зловживання державою <span style="">владою
(масові </span>репресії). Політика ж партії в цілому на всіх етапах
соціалістичного будівництва вважалася правильною. З'їзд не <span style="">обговорював доповіді </span>М.Хрущова, а
прийняв з цього питання лише стислу постанову, що містила всього декілька
рядків.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Проте й ця обмежена критика позитивно вплинула
на оздоровлення політичної і <span style="">морально-психологічної
атмосфери </span>в суспільстві.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Саме вона дозволила розтопити кригу
людського страху і довготривалого мовчання, розкривши нарешті правду про методи
соціалістичного будівництва в СРСР.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Закономірним наслідком XX з'їзду КПРС
став справжній переворот у суспільній свідомості, перегляд сталих стереотипів
мислення, критична оцінка подій минулого. Цей переломний період у житті
радянських людей, за влучним висловом І.Еренбурга, був згодом названий <b style="">«Хрущовською відлигою»</b>, як своєрідне
короткочасне потепління серед зими.</span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">Насправді ж, суть
існуючого політичного режиму фактично не змінювалася. Але його провідники вже
не наважувалися використовувати в управлінні державою жорстокі терористичні
методи.</span></i></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">2. <span class="SpellE">Десталінізація</span>
в Україні</span></b><span style="font-family: Arial;"></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Щоб спрямувати критику сталінщини в
більш помірковане русло, ЦК КПРС 30 червня 1956&nbsp;р. прийняв постанову <i>«Про
подолання культу особи та його <span style="">наслідків»,
</span></i><span style="">яка<b> </b></span>була
безумовним кроком назад в порівнянні з доповіддю Хрущова на XX з'їзді</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Й.Сталін у цьому документі
характеризувався як <i>«людина, яка боролася за справу <span style="">соціалізму», </span></i>а його злочини зображувалися <span style="">як </span>певні обмеження внутріпартійної
демократії, що були неминучими в умовах жорстокої боротьби з «класовими
ворогами».</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Процеси десталінізації просувалися
поступово по вертикалі, що виявлялося в засудженні «культу особи» з верху до
низу всіма партійними організаціями й ідеологічними установами.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В Україні цей процес проходив дещо <span style="">повільніше, </span>ніж у центрі. Зокрема, із
значним запізненням у республіканській пресі почали з'являтися статті під
гаслом <i>«У світлі рішень XX з'їзду». </i>Загальна тональність і зміст
критичних виступів були в більшості досить зваженими і поміркованими.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ознаки політичної <span style="">«відлиги» </span>більше відчувалися у сфері культурного
життя. Українській культурі почали повертатися імена безпідставно забутих чи
незаконно репресованих діячів. Величезну принциповість і наполегливість у цій
роботі виявив <b style=""><i>М.Рильський</i></b><i>.
</i>Саме завдяки його активній діяльності були посмертно реабілітовані поети <i>О.Олесь
і </i><i style="">М</i>.<i>Вороний.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У 1956&nbsp;р. в республіканських
засобах масової інформації з'явилися перші звістки про реабілітацію українських
письменників, репресованих за часів сталінського терору: <i>В.Еллана-Блакитного,
Г.Косинки, М.<span class="SpellE">Ірчана</span></i></span><i><span style="font-family: Arial; color: black;" lang="EN-US">,</span></i><i><span style="font-family: Arial; color: black;"> В.Чумака, О.Досвітнього,
І.Микитенка </span></i><span style="font-family: Arial; color: black;">та ін. Низку творів цих письменників було опубліковано в <i>«Антології
української поезії» </i>та збірнику <i>«Революційні поети Західної України».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У газетах і журналах стали частіше
з'являтися статті про реабілітованих письменників. Ті <span style="">з </span>незаконно репресованих, що залишилися живими, після реабілітації
поступово залучалися до культурного жит­тя республіки. В цей період було
розпочато кампанію за повернення чесних імен видатним діячам української
культури – драматургу <b style=""><i>М.Кулішу</i></b><i>,
</i>кінорежисеру <b style=""><i>О.<span style="">Довженку, </span></i></b>режисеру <b style=""><i style="">Л</i>.<i>Курбасу</i></b><i>
</i><span style="">та<i> </i></span>ін.</span><span style="font-family: Arial;"></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Разом з реабілітацією відомих діячів культури
почали поступово розгортатися і процеси реабілітації окремих партійних,
державних і військових діячів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Важливим поштовхом до цього стала
ліквідація восени 1953&nbsp;р. таких жахливих інструментів сталінського терору,
як воєнні трибунали і так звана <i>«особлива нарада». </i>Остання мала право в
адміністративному порядку застосовувати такі жорстокі міри покарання, як
заслання, ув'язнення до таборів і виселення за межі країни.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Відчутним кроком на шляху
демократизації суспільно-політичного життя стало також скасування надзвичайного
порядку ведення <span style="">справ<b> </b></span><i>«щодо
підготовки і здійснення терористичних актів».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У 1954&nbsp;р. була створена спеціальна
комісія Президії ЦК КПРС з вивчення матеріалів щодо масових репресій у період <i>«великої
чистки» </i>1936-1939&nbsp;рр. За результатами її роботи були реабілітовані <span style="">відомі в<b> </b></span>Україні особи – <i>В.<span class="SpellE">Затонський</span>, Е.<span class="SpellE">Квірінг</span>, С.<span class="SpellE">Косіор</span>, Ю.Коцюбинський, М.Скрипник, С.Постишев, Й.Якір.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Крім цього, у вересні 1955&nbsp;р. були
амністовані громадяни, що були звинувачені у співробітництві з німецькими
окупантами в роки Великої Вітчизняної війни.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Це рішення мало <span style="">велике значення </span>для <span style="">України,<b>
</b></span>адже чимало українців, особливо жителів західних областей, які
знаходилися на окупованій фашистами території, були безпідставно звинувачені у
«пособництві ворогові» і вислані до Сибіру або інших віддалених районів
Радянського Союзу. Внаслідок оголошеної амністії на 1957&nbsp;р. із ув'язнення
повернулося понад 65 тисяч колишніх членів ОУН і воїнів <span style="">УПА.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В цілому на кінець 50-х років органами
КДБ і прокуратури України було переглянуто справи майже 5,5 млн. чоловік, проте
<i>лише 58% з <span style="">них<b> </b></span>були
реабілітовані. Як і раніше, поза законам залишалася більшість жертв політичних
репресій 20-х </i>–<i> початку 30-х років, а також особи, які були звинувачені
в українському націоналізмі.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">3. Наростання опору
десталінізації</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Принцип
колективного<b> </b></span><span style="font-family: Arial; color: black;">керівництва, проголошений М.Хрущовим після смерті Й.Сталіна
і підтриманий XX з'їздом КРПС, невдовзі почав втрачати свою силу.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В результаті загострення відносин між <i>прихильниками
реформ і консерваторами </i>керівна верхівка з часом фактично розкололася на два
ворожих табори.</span></p>

<p class="MsoNormal" style="text-align: justify; text-indent: 35.4pt;"><span class="SpellE"><span style="font-family: Arial; color: black;">Антихрущовську</span></span><span style="font-family: Arial; color: black;"> опозицію очолили
голова союзного уряду <b style=""><i>Г.<span class="SpellE">Маленков</span></i></b><i>, </i>його заступник <b style=""><i>В.Молотов</i></b><i> </i>і керівник
Державного комітету з питань праці і зарплати <b style=""><i>Л.<span class="SpellE">Каганович</span>.</i></b><i> </i>Внаслідок
жорсткої боротьби за владу у січні 1955&nbsp;р. Г.<span class="SpellE">Маленкова</span>
було усунуто з посади Голови Ради Міністрів СРСР, яку замість нього обійняв
маршал <i style="">М.<span class="SpellE"><span style="">Булганін</span></span><span style="">.</span></i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Найбільшої гостроти протистояння між
реформаторами і консерваторами досягло влітку 1957&nbsp;р., коли згуртована
«сталінська гвардія» вирішила дати відкритий бій М. Хрущову. Скориставшись його
відсутністю у зв'язку з офіційним візитом до Фінляндії, представники опозиції
18 червня 1957&nbsp;р. поставили питання про відставку першого секретаря на
засіданні Президії ЦК КПРС.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Однак організаторам державного
перевороту не поталанило. У протиборстві, що тривало чотири дні, важливу роль
відіграли керівники силових структур – <b style=""><i>Г.Жуков</i></b><i>
</i>(армія) та <b style=""><i style="">І</i>.<i>Сєров</i></b><i> </i>(КДБ). Вони забез­печили оперативну
доставку членів Центрального Комітету партії до Москви.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Пленум ЦК, що відбувся в умовах
абсолютної секретності 22-29 червня, після тривалих і гострих дискусій в своєму
рішенні засудив лідерів опозиційної групи. Згодом вони були швидко зміщені з
високих державних посад. У цій відкритій боротьбі за владу <i>керівництво України
було повністю на боці М.Хрущова </i>і послідовно підтримувало його.</span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">Розгром <span class="SpellE">антихрущовської</span> опозиції дав можливість зберегти вироблений
політичний курс і підготувати надійне підґрунтя для наступного етапу оновлення
і лібералізації радянського суспільства.</span></i></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Усунувши політичних опонентів, М.Хрущов
для зміцнення свого становища здійснив низку кадрових перестановок. У листопаді
1957&nbsp;р., відчуваючи в особі <b style=""><i>Г.Жукова</i></b><i>,
</i>який керував армією, серйозну загрозу партійній диктатурі, М.Хрущов
звільнив його від обов'язків міністра оборони і призначив на цю посаду
уродженця України маршала <b style=""><i>А.Малиновського</i></b><i>.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У грудні 1957&nbsp;р. перший секретар
ЦК Компартії України <b style=""><i>О.Кириченко</i></b><i>
</i>був обраний секретарем ЦК КПРС, а на чолі КПУ став <b style=""><i>М.<span class="SpellE">Підгорний</span></i></b><i>.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На початку 1958&nbsp;р. М.Хрущов усунув
з посади Голову Ради Міністрів СРСР <b style=""><i>М.<span class="SpellE">Булганіна</span></i></b><i> </i>і сам очолив союзний уряд.
Внаслідок цього дві найвищі в країні посади – партійна і державна опинилися в
руках однієї особи.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В 1960&nbsp;р. на посаду Голови
Президії Верховної Ради СРСР замість 79-річного <i style="">А.<span class="SpellE"><span style="">Ворошилова</span></span><span style=""> </span></i>був висунутий <b style=""><i>Л.Брежнєв</i></b><i>.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Повернення М.Хрущова до сталінської
практики суміщення керівництва партією і урядом поклало <i>кінець
колегіальності в управлінні державою, </i>незважаючи на те, що на XX з'їзді
політичні переваги колегіальності були урочисто підтверджені посиланнями на
ленінські традиції.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Проте М.Хрущова, на думку істориків, не
можна назвати «самодержцем на сталінський лад», скоріше він залишив по собі
слід як <i>«кандидат в Сталіни».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Наступним кроком на шляху
десталінізації радянського суспільства став <b style="">XXII з'їзд КПРС</b>, що відбувся в 1961&nbsp;р.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На ньому про злочинну діяльність Й.Сталіна
говорили відкрито, не забуваючи вже й про його вірних соратників і підручних <i>К.<span class="SpellE">Ворошилова</span>. Л.<span class="SpellE">Кагановича</span> та В.Молотова.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Одну з найбільш помітних ролей за часів
Й.Сталіна відіграв <b style=""><i>Л.<span class="SpellE">Каганович</span></i></b><i>, </i>діяльність якого була тісно
пов'язана з Україною. Саме на XXII з'їзді вперше на повний голос зазвучали
слова правди про його ганебне секретарювання в <span class="SpellE">КП</span>(б)У
в 1947&nbsp;р. Цей період згодом цілком справедливо був названий «чорними
днями» для України. Зокрема, <i>М.<span class="SpellE">Підгорний</span> </i>з
трибуни XXII з'їзду КПРС зазначив, що Л.<span class="SpellE">Каганович</span>,
перебуваючи на високій партійній посаді в Україні, поводив себе як справжній
садист, відверто знущався над керівниками республіки, переслідував
інтелігенцію, цинічно принижував гідність людей, постійно погрожував арештами і
тюрмою.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">XXII з'їзд КПРС став апогеєм
десталінізації, в процесі якої М.Хрущов остаточно скомпрометував і усунув від
влади своїх суперників. Після цього він міг дозволити собі забути про критику
Й.Сталіна і навіть дати високу оцінку окремим його творам, знову називати його
«видатним марксистом-ленінцем», заявляти про те, що <i>партія «не віддасть <span style="">ім'я </span>Сталіна ворогам комунізму». </i>Адже
<span style="">подальше поглиблення </span>десталінізації
загрожувало вже самим підвалинам тоталітарної системи.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ось чому процес десталінізації в цілому
здійснювався непослі­довно, суперечливо, нерідко підпорядковуючись тактичним
маневрам і політичним розрахункам М.Хрущова. Згадуючи згодом цей період, М.Хрущов
цілком відверто зазначав, що <i>тодішнє керівництво не змогло відкинути минуле,
оскільки було пов'язане з ним своєю діяльністю під керівництвом Й.Сталіна.</i></span></p>

<p class="MsoNormal" style="text-align: justify;"><i><span style="font-family: Arial; color: black;">&nbsp;</span></i></p>

<p class="MsoNormal" style="text-align: justify;"><b style=""><span style="font-family: Arial; color: purple;">Постать</span></b></p>

<p class="MsoNormal" style="text-align: justify;"><img src="/images/uh11b/uh11_12_files/image003.jpg" v:shapes="_x0000_s1029" align="left" height="291" hspace="12" width="334"><b style=""><i><span style="font-family: Arial; color: purple;">Брежнєв Леонід Ілліч (190 </span></i></b><b style=""><span style="font-family: Arial; color: purple;">-<i>1982)</i></span></b><i><span style="font-family: Arial; color: purple;"> </span></i><span style="font-family: Arial; color: purple;">– радянський комуністичний лідер. Під час
Великої Вітчизняної війни – на політроботі в Червоній Армії. З 1946 – перший
секретар Запорізького, Дніпропетровського обкомів <span class="SpellE">КП</span>(б)У.
В 1950-1952 – перший секретар ЦК <span class="SpellE">КП</span>(б) Молдавії. З
1953 – заступник начальника Головного – політуправління Радянської Армії та
ВМФ. У 1954-1956 – другий, перший секретар ЦК <span class="SpellE">КП</span>
Казахстану. З 1956 – секретар ЦК КПРС. З 1957 – член Президії ЦК. З 1964 –
перший (з 1966 – Генеральний) секретар ЦК КПРС. 1960 – 1964 і з 1977 – Голова
Президії Верховної Ради СРСР. У 1968 придушив «Празьку весну». Маршал
Радянського Союзу (1976). У 1979 – один із ініціаторів вводу військ до
Афганістану. Герой Соціалістичної Праці (1961). Герой Радянського Союзу (1966,
1967, 1978, 1981). </span></p>

<p class="MsoNormal" style="text-align: justify;"><span style="font-family: Arial; color: black;">&nbsp;</span></p>


<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Жовтневий (1964&nbsp;р.) пленум ЦК КПРС
знаменував собою початок нового етапу радянської історії.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">До влади в державі і партії прийшли
представники так званого «третього покоління» радянських керівників. Кар'єра
цих людей була тісно пов'язана зі сталінською кривавою «кадровою революцією»
кінця 30-х років, коли формувався новий керівний апарат, замість попереднього,
жорстоко знищеного в 1937&nbsp;р.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Л.Брежнєв, як і його попередник М.Хрущов,
прийшов до влади, маючи міцні зв'язки з Україною, насамперед з так званим <i>«дніпропетровським
кланом». </i>У травні 1937&nbsp;р. він. 30-річний інженер металургійного
заводу, став заступником голови Дніпродзержинського міськвиконкому. Сталінський
кривавий терор 1937-1938&nbsp;рр. створив багато посадових вакансій. Тому
незабаром молодий фахівець був обраний секретарем <i>Дніпропетровського обкому
партії.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Заповнюючи службові анкети, Л.Брежнєв в
цей час постійно зазначав, що за національністю він українець. Проте українське
походження не завадило йому згодом, обіймаючи високі урядові і партійні посади
в Москві, проводити відверто русифікаторську політику щодо України. Подальша
службова кар’єра Л.Брежнєва проходила при найактивнішій підтримці М.Хрущова,
який в той час був секретарем ЦК Компартії України, а пізніше – секретарем ЦК
ВКП(б).</span><span style="font-family: Arial;"></span></p>

<p class="MsoNormal"><span style="font-family: Arial;">&nbsp;</span></p>

<p class="MsoNormal"><span style="font-family: Arial; color: maroon;">Документи</span></p>

<p class="MsoNormal"><b style=""><span style="font-family: Arial; color: maroon;">Указ Президії
Верховної Ради СРСР «Про звільнення з-під адміністративного нагляду кримських
татар, балкарців, турків – громадян СРСР, курдів, <span class="SpellE">хемшилів</span>
і членів їх сімей, виселених в період Великої Вітчизняної війни» (28 квітня
1956&nbsp;р.)</span></b></p>

<p class="MsoNormal" style="text-align: justify; text-indent: 35.4pt;"><span class="GramE"><i><span style="font-family: Arial; color: maroon;" lang="RU">Учитывая, что существующие
ограничения в правовом положений находящихся на <span class="SpellE">спецпоселении</span>
крымских татар, балкарцев, турок – граждан СССР, курдов, <span class="SpellE">хемшилов</span>
и членов их семей, выселенных в 1943-1944&nbsp;гг. из Северного Кавказа, из
Грузинской ССР и Крыма, в дальнейшем не вызываются необходимостью, Президиум
Верховного Совета СССР постановляет;</span></i></span><i><span style="font-family: Arial; color: maroon;" lang="RU"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;" lang="RU">1. Снять с учета <span class="SpellE">спецпоселении</span>
и освободить из-под административного надзора органов Министерства внутренних
дел СССР крымских татар, балкарцев, турок – граждан СССР, курдов, <span class="SpellE">хемшилов</span> и членов их семей, выселенных на <span class="SpellE">спецпоселение</span> в период Великой Отечественной войны.</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;" lang="RU">2. Установить, что снятие ограничений по
<span class="SpellE">спецпоселению</span> с лиц, перечисленных в статье первой
настоящего указа, не влечет за собой возвращение им имущества, конфискованного
при выселении, и что они не имеют права возвращаться в места, откуда были
выселены.</span></i><span style="font-family: Arial; color: maroon;" lang="RU"></span></p>

<p class="MsoNormal" style="text-align: justify;"><b style=""><span style="font-family: Arial; color: maroon;">Запитання до документа</span></b></p>

<p class="MsoNormal" style="text-align: justify;"><i><span style="font-family: Arial; color: maroon;">У чому полягала суперечливість Указу Президії Верховної
Ради СРСР?</span></i></p>

<p class="MsoNormal" style="text-align: justify;"><i><span style="font-family: Arial; color: maroon;">&nbsp;</span></i></p>

<p class="MsoNormal"><b style=""><span style="font-family: Arial; color: maroon;">М.Хрущов. Грубе
попрання ленінських принципів національної політики (Із доповіді «Про культ
особи і його наслідки» на закритому засіданні XX з'їзду КПРС) /25 лютого 1956&nbsp;р./</span></b></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">…</span></i><i><span style="font-family: Arial; color: maroon;" lang="RU">Товарищи! Обратимся к некоторым
другим фактам. Советский Союз по праву считается образцом многонационального
государства, ибо у нас на деле обеспечены равноправие и дружба всех народов,
населяющих нашу великую Родин<span class="GramE">у.</span></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;" lang="RU">Тем более вопиющими являются действия,
инициатором которых <span class="GramE">был Сталин и которые представляют</span>
собой гру</span></i><i style=""><span style="font-family: Arial; color: maroon;" lang="RU">бое <span style="">попрание основных ленинских принципов национальной политики Советского
государства. Речь идет о массовом выселении со своих родных мест целых народов,
в том числе всех коммунистов без каких бы то ни было исключений. Причем такого
рода выселение никак не диктовалось военными соображениями... Украинцы избежали
этой участи потому, что их слишком много и некуда было </span>выселять.</span></i></p>

<p class="MsoNormal" style="text-align: justify; text-indent: 35.4pt;"><i style=""><span style="font-family: Arial; color: maroon;" lang="RU">В <span style="">сознании не только марксиста-ленинца, но и
всякого здравомыслящего человека не укладывается такое положение, как можно
возлагать ответственность за враждебные действия отдельных лиц или групп на
целые народы, включая женщин, детей, стариков, коммунистов и комсомольцев, и
подвергать их массовым репрессиям, лишениям и страданиям...</span></span></i></p>

<p class="MsoNormal" style="text-align: justify;"><b style=""><span style="font-family: Arial; color: maroon;">Запитання до документа</span></b></p>

<p class="MsoNormal" style="text-align: justify;"><i><span style="font-family: Arial; color: maroon;">Чи згодні Ви з висновками, наведеними в документі?</span></i><span style="font-family: Arial; color: maroon;"></span></p>

<p class="MsoNormal"><span style="font-family: Arial;">&nbsp;</span></p>

<p class="MsoNormal"><b style=""><span style="font-family: Arial;">Запитання і завдання</span></b></p>

<p class="MsoNormal" style="text-align: justify;"><i><span style="font-family: Arial; color: black;">1. Хто став партійним керівником після смерті Й.Сталіна?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">2. Де і коли <span style="">вперше пролунали слова про злочини Й.Сталіна?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">3. В яких містах України на </span></i><i style=""><span style="font-family: Arial; color: black;">початку <span style="">60-х
років відбулися робітничі виступи?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">4. Кого з українських діячів культури, що були
реабілітовані в період «відлиги», Ви можете назвати?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">5. У <span style="">чому полягала особливість процесів
десталінізації в Україні?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">6. Яку роль відіграло керівництво армії та КДБ у
подоланні спроби державного перевороту 1957&nbsp;р.</span></i><i style=""><span style="font-family: Arial; color: black;">?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">7. За яких обставин було усунено М. Хрущова від влади у
жовтні 1964&nbsp;р.?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">8. Визначте хронологічну послідовність подій:</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- XX з'їзд КПРС;</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- обрання П.Шелеста
першим секретарем ЦК Компартії України;</span></i><i style=""><span style="font-family: Arial;"></span></i></p>

<p class="MsoNormal" style="margin-left: 35.4pt; text-align: justify;"><i style=""><span style="font-family: Arial; color: black;">- <span style="">початок реабілітації українських
письменників, репресованих під час сталінського терору;</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- масові виступи
робітників у Донецьку і <span class="SpellE">Жданові</span>.</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">9. <span style="">Охарактеризуйте кадрові зміни, що відбулися
у вищому керівництві Радянського Союзу й УРСР після приходу </span>М.<span style="">Хрущова до влади. Чим вони були зумовлені?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">10. У чому полягає значення доповіді М. Хрущова «Про
культ особи та його наслідки», проголошеної на XX з'їзді КПРС?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">11. Чому діяльність М.Хрущова з часом почала втрачати
підтримку української партійно-державної еліти?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">12. М</span></i><i><span style="font-family: Arial; color: black;">.Хрущова іноді
називають «кандидатом у Сталіни». Чи згодні Ви з цією характеристикою?<span style="">&nbsp; </span>Свою думку обґрунтуйте.</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">13. Як Ви вважаєте, чому партійне та державне керівництво
СРСР не наважилось на подальше поглиблення процесів десталінізації?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">14. Про які зміни в суспільно-політичному житті СРСР та
України свідчило те, що М.Хрущова було усунено від влади цілком легальними,
законними методами?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">15. Як Ви вважаєте, чи міг </span></i><i style=""><span style="font-family: Arial; color: black;">Л.<span style="">Брежнєв, який
підкреслював своє українське походження, не проводити<span style="">&nbsp; </span>русифікаторську політику в Україні? Свою
думку обґрунтуйте.</span></span></i></p>

</div>
