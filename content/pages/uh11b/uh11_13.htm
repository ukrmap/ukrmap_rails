<div class="Section1">


<p class="MsoNormal" style="text-align: justify;"><b style=""><u><span style="font-family: Arial; color: black;">§ 13<span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; </span></span></u></b><u><span style="font-family: Arial; color: black;">СТАН
ЕКОНОМІКИ УКРАЇНИ наприкінці 50-х - у першій половині 60-х
років</span></u><span style="font-family: Arial;"></span></p>

<p class="MsoNormal" style="text-align: justify;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">1. <span style="">Раднаргоспи
та їхній вплив на економічний розвиток України</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Залікувавши страшні рани війни,
піднявши з<i><span style="text-transform: uppercase;"> </span></i>руїн народне
господарство. радянські люди створили необхідні умови для подальшого розвитку
економіки у масштабах, які перевищували довоєнні.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Помітне місце на цьому шляху зайняв XX
з'їзд КПРС, де була проголошена <b style="">програма
створення глиною народногосподарського комплексу</b>, що мав охопити усі ланки
суспільного виробництва, розподілу та обміну в межах усієї країни.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Важливими чинниками виконання цієї
економічної програми вважалися; безперервний технічний прогрес, швидке
зростання продуктивності праці, подальший розвиток усіх галузей промисловості,
підвищення матеріального і культурного рівня життя народу.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Передбачалося, що виконання цієї
програми забезпечить розв'язання головного економічного завдання СРСР </span><span style="font-family: Arial;">–<span style="color: black;"> в
історично стислий строк наздогнати і випередити економічно найбільш розвинуті
країни світу.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">50-ті роки, особливо їх друга половина,
виявилися <b style="">найбільш успішними у розвитку
народного господарства</b> як радянської України зокрема, так і СРСР а цілому.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Серед<span style="">&nbsp;
</span>економічних<span style="">&nbsp; </span>реформ М.Хрущова
найбільш відомою і суперечливою була радикальна <b style="">децентралізація управління промисловістю</b>. У відповідності з нею в
лютому 1957&nbsp;р. було ліквідовано більшість галузевих міністерств, а замість
них створено територіальні ради народного господарства </span><span style="font-family: Arial;">– <i><span style="color: black;">раднаргоспи.
</span></i><span style="color: black;">Внаслідок цього було скорочено 10
загальносоюзних і 15 союзно-республіканських міністерств.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Натомість було створено 103
раднаргоспи, в т.ч. 11 </span><span style="font-family: Arial;">–<span style="color: black;"> в Україні. Вони об'єднували 2,8 тис.
підприємств, що виробляли більшу частину промислової продукції республіки.
Найбільшими в Україні були Київський, Харківський і Львівський раднаргоспи.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Із створенням цих нових органів
управління народним господарством місцева політична еліта вперше дістала
можливість тримати під власним контролем розвиток економічного потенціалу
республіки, що, безперечно, значно зміцнювало її політичне становище.
Економічні новації особливо підвищували авторитет і вплив секретарів обкомів, у
руках яких були зосереджені основні важелі управління створеними раднаргоспами.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зрозуміло, що партійні керівники
областей, де раднаргоспів не було, намагалися створити їх у своїх регіонах. Як
наслідок, в 1960&nbsp;р. в республіці було сформовано додатково ще три нові
ради народного господарства </span><span style="font-family: Arial;">–<span style="color: black;"> <i>Кримську, Полтавську і Черкаську.</i></span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Запроваджуючи радикальні економічні
перетворення, М.Хрущов розраховував більше на їх політичні наслідки. Реформа
управління промисловістю, посилюючи позиції місцевих господарників, водночас послаблювала
владу московської бюрократії. Ці консервативні сили відразу відчули, що
втрачають контроль над економікою. Не випадково вже через місяць після
прийняття закону про децентралізацію управління була здійснена спроба
державного перевороту в СРСР.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Здійснивши рішучу заміну галузевого
управління промисловістю територіальним, М.Хрущов мав змогу зробити і наступний
реформаційний крок </span><span style="font-family: Arial;">–<span style="color: black;"> перенести підприємства на господарський
розрахунок. Для цього необхідно було запровадити новий господарський механізм,
який мав забезпечити максимум самостійності підприємств та активізувати
матеріальне заохочення трудівників. Але на цей важливий крок на шляху реформ М.Хрущов
так і не наважився. </span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Але економічні наслідки реформ для
народного господарства країни в цілому виявилися невтішними. Планова економіка
не могла ефективно діяти за директивними вказівками з різних центрів. Тому
цілком закономірно, що через декілька років довелося знову повернутися до
централізованого управління.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Це відбулося спочатку за рахунок
створення центральних раднаргоспів у трьох найбільших республіках – <i>Росії,
Україні та Казахстані, </i>внаслідок чого кількість раднаргоспів в Україні
зменшилася до 7, а згодом виник і єдиний союзний керівний економічний центр </span><span style="font-family: Arial;">–<span style="color: black;"> Рада
народного господарства СРСР. Вона й стала контролювати виконання планів
розвитку промисловості раднаргоспів усіх республік.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Такий відвертий відступ від економічних
реформ завершився утворенням у 1963&nbsp;р. Вищої ради народного господарства
СРСР, в обов'язок якої входило керівництво усіма органами управління народним
господарством країни.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">2. </span></b><b style=""><span style="font-family: Arial;">Розвиток <span style="color: black;">промисловості</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Незважаючи на нескінченні організаційні
зміни в керівництві народним господарством, економіка республіки за часів
Хрущова в цілому розвивалася добре. Темпи розвитку промисловості України <b style="">перевищували середні по Радянському Союзу</b>.</span><span style="font-family: Arial;"></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зокрема, в Україні було збудовано цілу
низку великих теплових і <b style="">гідроелектростанцій</b>
<i>(Сімферопольська, Слов'янська, Дніпродзержинська, Каховська, Кременчуцька та
ін.). </i>У республіці було освоєно <b style="">нові
вугільні басейни</b> <i>(Львівсько-Волинський і Дніпровський), </i>газові
родовища на <i>Полтавщині та Харківщині.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Прискореними темпами розвивався <i>Криворізький
залізорудний басейн. </i>У 1955&nbsp;р. став до ладу найбільший у Європі <i>Південний
гірничо-збагачувальний комбінат. </i>Були збудовані унікальні за розмірами
доменні печі і мартени.</span></p>

<p class="MsoNormal" style="text-align: center; text-indent: 35.4pt;" align="center"><span style="font-family: Arial; color: black;"><img src="/images/uh11b/uh11_13_files/image002.jpg" v:shapes="_x0000_i1025" height="328" width="515"></span></p>

<p class="MsoNormal" style="margin-left: 36pt; text-align: center; text-indent: -0.6pt;" align="center"><b><i style=""><span style="font-family: Arial;">Доменний цех металургійного заводу «Криворіжсталь»</span></i></b></p>

<p class="MsoNormal" style="margin-left: 36pt; text-align: center; text-indent: -0.6pt;" align="center"><b><i style=""><span style="font-family: Arial;">ім.&nbsp;В.Леніна. Дніпропетровщина, 1955&nbsp;р.</span></i></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">&nbsp;</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Все це дало змогу Україні за рівнем
виробництва металургійної продукції на душу населення випередити <span class="SpellE">високорозвинуті</span> країни світу. Правда, слід визнати, що при
цьому якість металу залишалася низькою.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Величезний обсяг робіт було здійснено в
справі розвитку хімічної промисловості країни. В 1959-1963&nbsp;рр. в Україні
було побудовано 35 нових заводів і понад 250 великих хімічних виробництв.
Швидкими темпами в цей період розвивалися <i>Лисичанський і <span class="SpellE">Рубіжанський</span>
хімкомбінати, <span class="SpellE">Горлівський</span> <span class="SpellE">азотнотуковий</span>
завод. </i>Були збудовані і дали продукцію чотири гіганти «великої хімії» </span><span style="font-family: Arial;">–<span style="color: black;"> <span class="SpellE"><i>Роздольський</i></span><i> гірничо-хімічний комбінат.
Черкаський і Чернігівський заводи хімічних волокон, Дніпропетровський шинний
завод. </i>У середині 60-х&nbsp;рр. вони давали п'яту частину всієї валової
продукції галузі.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Певні здобутки за роки хрущовських
реформ мали місце і в машинобудуванні. За цей час фактично було створене
вітчизняне автомобілебудування, нала­годжене виробництво сучасних машин для
гірничорудної промисловості, що дало змогу економічно вигідно видобувати
корисні копалини відкритим способом.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З 1956&nbsp;р. у <i>Ворошиловграді </i>(нині
</span><span style="font-family: Arial;">–<span style="color: black;"> Луганськ) та <i>Харкові </i>розпочали виготовляти
тепловози, що дозволило припинити виробництво паровозів і перейти на тепловозну
й електровозну тягу.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На Харківському авіазаводі було
налагоджено серійний випуск першого в світі швидкісного турбореактивного літака
<b style="">Ту-104</b>. У свою чергу Київський
авіазавод почав випускати турбогвинтовий лайнер <span class="SpellE"><b style="">Ан</b></span><b style="">-24</b>. який широко використовувався на внутрішньосоюзних повітряних
маршрутах.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Стали помітними певні позитивні
зрушення й у традиційно відсталих сферах економіки </span><span style="font-family: Arial;">–<span style="color: black;">
харчовій і легкій промисловості. Тут стала впроваджуватися нова імпортна
техніка, що надходила з країн Ради Економічної Взаємодопомоги. Це дало змогу
дещо активізувати ці важливі галузі економіки. Цікаво, що в зазначені роки на
підприємствах важкої індустрії вперше за радянські часи у спеціально створених
цехах розпочали виробництво <b style="">товарів
широкого вжитку</b>, що великою мірою сприяло зростанню народного добробуту.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">3. Аграрна політика наприкінці
50-х </span></b><b><span style="font-family: Arial; color: black;">- <span style="">у першій половині 60-х років</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Найвідчутнішими для пересічних громадян
завжди є зміни, що відбуваються в сільському господарстві. Розуміючи, що
сільськогосподарський сектор еконо­міки країни перебуває у найкритичнішому
стані, М.Хрущов прагнув за будь-яку ціну саме тут домогтися швидких позитивних
результатів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На думку тодішнього керівництва країни,
таких успіхів в сільському господарстві можна було досягти завдяки освоєнню
цілинних і перелогових земель <i>Казахстану, Сибіру, Поволжя. Уралу та
Північного Кавказу.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Освоєння цілини було проголошене
почесною справою комсомолу, за путівками якого до Казахстану на постійну роботу
в 1954-1956&nbsp;рр. з України було відправлено майже 80 тис. юнаків і дівчат.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Українські переселенці налагодили в
казахських стенах роботу 54-х радгоспів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Найбільший урожай цілинні землі дали в
1956&nbsp;р., коли на них було зібрано половину заготовленого державою хліба.
Але надзвичайно слабким місцем цілинної політики стала величезна збитковість
виробництва зерна, яке в кінцевому підсумку виявилося на 20% дорожчим, ніж у
середньому по країні.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Іншим важливим засобом піднесення
сільського господарства М.Хрущов вважав збільшення вирощування кукурудзи. За
величезну і навіть надмірну наполегливість у боротьбі за розширення посівів
«королеви полів» М.Хрущов отримав у народі прізвисько <i>«<span class="SpellE">Микита-кукурудзяник</span>».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ділові якості сільськогосподарського
керівника М.Хрущов визначав за його ставленням до вирощування кукурудзи, а
зростання її врожайності ставив у пряму залежність від рівня політичної свідомості
виробників. «Якщо в окремих районах країни кукурудза запроваджується формально,
колгоспи і радгоспи одержують низькі врожаї, то в цьому винен не клімат, а
керівники, </span><span style="font-family: Arial;">–<span style="color: black;"> говорив М. Хрущов на XXII з'їзді КПРС. </span>–<span style="color: black;"> Там, де кукурудза не родиться, є «компонент», який не
сприяє її росту. Цей «компонент» слід шукати в керівництві... Треба замінювати
тих працівників, які самі засохли і сушать таку культуру, як кукурудза, не
дають їй можливості розгорнутися на всю міць».</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Однак спроба призвичаїти українське
господарство до цієї запозиченої в Америці культури увінчалася лише незначним
успіхом. У 1961&nbsp;р. було зібрано непоганий урожай кукурудзи. Але 1963&nbsp;р.
внаслідок посухи виявився надзвичайно неврожайним у цілому. Щоб зняти гостру
проблему з нестачею хліба, стали випікати хліб, який мав значний домішок
кукурудзяного борошна. Через свій специфічний смак він не подобався населенню,
і його споживали тільки тому, що іншого не було. Того ж року Радянський Союз <i>вперше
почав закуповувати і ввозити зерно з-за кордону.</i></span></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_13_files/image004.jpg" v:shapes="_x0000_s1026" align="left" height="195" hspace="12" width="239"><span style="font-family: Arial; color: black;">«Кукурудзяна епопея»
засвідчила, що <b style="">аграрна політика М.Хрущова
часто не враховувала об'єктивних умов і реальних можливостей</b> сільськогосподарського
виробництва різних регіонів країни.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Якщо з 1950 по 1958&nbsp;рр.
обсяг валової продукції сільського господарства України зріс на 65%, то <span style="">в<i> </i></span>1958-1964&nbsp;рр. </span><span style="font-family: Arial;">–<span style="color: black;"> лише
на 3%. Це, зрозуміло, негативно позначилось на соціальній політиці держави,
якій М.Хрущов, слід віддати належне, приділяв багато уваги.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Послідовно зміцнюючи колгоспи і
радгоспи, М.Хрущов водночас розпочав рішучий наступ на індивідуальні селянські
господарства.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В 1955&nbsp;р. було прийняте
розпорядження про зменшення вдвічі розміру присадибних ділянок, а в 1959&nbsp;р.
</span><span style="font-family: Arial;">–<span style="color: black;"> про заборону утримувати худобу в містах і в приміській
зоні. Це ще більше ускладнило і без того скрутну продовольчу ситуацію, оскільки
невеликі, але дуже ефективні присадибні господарства завжди були надзвичайно
важливим джере­лом постачання сільськогосподарської продукції населенню.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Невдале реформування сільського
господарства стало причиною серйозного розладу в стосунках між українським
керівництвом і М.Хрущовим.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Вважаючи себе великим знавцем
сільського господарства, М.Хрущов постійно докоряв керівникам республіки за
відсутність господарського інтересу до села, невміння управляти
сільськогосподарським виробництвом. Така критика іноді призводила до гострих
сутичок між <i>М.Хрущовим </i>і <i>М.<span class="SpellE">Підгорним</span>. </i>І
все ж, бажаючи уникнути конфліктів, українська партійна верхівка зуміла швидко
перебудуватися і вміло звітувала про високі врожаї, що частіше були не в
коморі, а лише на папері. Як правило, до Москви йшли рапорти про успішне виконання
і перевиконання покладених на республіку планових завдань.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Однак українські лідери відчували, що
втратили колишню турботу і підтримку з боку М.Хрущова. В свою чергу, колишньої
відданості і прихильності по відношенню до себе <i>з </i>боку республіканської
верхівки перестав помічати і М.Хрущов.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal"><b style=""><span style="font-family: Arial;">4. Рівень життя населення. Стан
продовольчого і товарного забезпечення</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Безперечно, найважливішим наслідком
економічних реформ М.Хрущова була активізація соціальної політики, яка охопила
майже всі сторони життя населення. На думку фахівців, саме цей напрям
діяльності М. Хрущова поруч із ліквідацією сумнозвісного <span class="SpellE">ГУЛАГу</span>
(</span><span style="font-family: Arial; color: black;" lang="RU">Главного управления
исправительно-трудовых лагерей</span><span style="font-family: Arial; color: black;" lang="RU"> </span><span style="font-family: Arial;">–<span style="color: black;"> Головного управління
виправно-трудових таборів) став справді історичним за своїм значенням.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Для того, щоб мати підтримку трудящих у
боротьбі проти своїх політичних опонентів, М.Хрущов намагався «проштовхнути»,
насамперед, найбільш популярні і конче потрібні для простих людей заходи.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зокрема, вже в перші роки його
керівництва було скорочено тривалість робочого дня для підлітків і в
передсвяткові та передвихідні дні, збільшено відпустки для вагітних жінок,
відмінено плату за навчання, скасовано жорсткий закон, що фактично закріплював
робітників за підприємствами, не даючи змоги залишити їх і перейти на інші. Цими
рішеннями М.Хрущов відразу здобув симпатії і підтримку широких верств
населення.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Крім цього, за хрущовських часів була
здійснена справжня <b style="">«пенсійна революція»</b>,
яка водночас знизила межу пенсійного віку і підвищила розміри пенсій. Середня
заробітна плата за 1953-1965&nbsp;рр. у робітників і службовців зросла на
третину, а мінімальна </span><span style="font-family: Arial;">– <span style="color: black;">з 27 до 45 крб.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У 1957&nbsp;р. нарешті були <b style="">ліквідовані</b> <b style="">регулярні державні позики</b>, що існували у вигляді розповсюдження
облігацій. Вони фактично забирали 10% зарплати трудівників і служили засобом
непрямого опо­даткування трудящих. Але виплата державного боргу населенню за
придбані облігації відкладалася на 20 років.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Певні позитивні зміни були здійснені і
на селі. Серед найважливіших заходів слід назвати <b style="">підвищення заготівельних цін</b> на сільськогосподарську продукцію, що
одразу дало поштовх до зростання продуктивності праці в сільському
господарстві.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Восени 1953&nbsp;р. з колективних
господарств було <b style="">списано всю
заборгованість</b> минулих років щодо поставок продукції тваринництва. Замість
традиційної оплати праці за так званим залишковим принципом (по закінченню
господарського року), поступово запроваджувалося <b style="">грошове і натуральне авансування</b>. В березні 1956&nbsp;р. було
прийнято рішення про щомісячне авансування сільських трудівників і додаткову оплату
праці в колгоспах.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Внаслідок цього в 1958&nbsp;р. грошові
фонди на авансування мали вже більше 80% сільських господарств республіки, а
понад 500 колгоспів запровадили гарантовану оплату трудоднів. Цього ж року кол­госпники
України, нарешті, <b style="">отримали</b> <b style="">паспорти</b>.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У відповідності 3 постановою ЦК КПРС і
Ради Міністрів СРСР <i><span style="">«Про розвиток
житлового </span>будівництва в СРСР» </i>(липень 1957&nbsp;р.) ставилося
завдання забезпечити кожну радянську сім'ю окремою квартирою.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Для цього в кожному великому місті
створювалися високопродуктивні домобудівні комбінати. їх силами в містах і
селищах <span style="">України за<b> </b></span>10
років було споруджено понад 3 млн. квартир. Хоча ці п'ятиповерхові будинки
згодом отримали в народі принизливу назву «хрущоби», їх спорудження відчутно
зрушило з місця розв'язання <span style="">гострої </span>житло­вої
проблеми.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Влітку 1953&nbsp;р. в СРСР за
ініціативою М.Хрущова булл <span style="">прийнята </span><i>спеціальна
програма розвитку легкої і харчової промисловості, </i>яка створила передумови
для виведення галузей з кризового стану.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В Україні виконання цього плану стало
досить швидко давати позитивні результати: в магазинах помітно побільшало
продуктів, почались закупки деяких товарів за кордоном. У багатьох сім'ях з'явилися
товари, про які не можна було навіть мріяти у сталінську добу: телевізори,
магнітофони, холодильники, пральні машини.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Перші успіхи у розвитку сільського
господарства дали можливість людям збільшити асортимент продуктів харчування.
Якщо раніше раціон середньої радянської сім'ї, як правило, складався з таких
основних продуктів, як хліб і картопля, то за часів М.Хрущова він розширився до
більш-менш регулярного споживання овочів і м'яса, В магазинах з'явилися навіть
такі екзотичні для тих часів делікатеси, як цитрусові.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Але після того, як реформи в сільському
господарстві вичерпали себе, в Україні знову виникла надзвичайно гостра
продуктова проблема. Особливо вона посилилася після посухи 1963&nbsp;р., коли
з'явилися серйозні перебої з хлібобулочними та м'ясо-молочними виробами і різко
зросли піни на основні продукти харчування. </span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ці негативні явища викликали відверте
невдоволення трудящих <span style="">керівництвом </span>країни,
внаслідок чого М.Хрущов швидко втратив завойовані раніше авторитет і підтримку
народу.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Оцінюючи економічну політику М.Хрущова,
слід зазначити, що поруч із безумовними позитивними зрушеннями, які вдалося досягти,
проведені ним економічні і соціальні перетворення часто відзначалися по­мітними
поспішністю, непродуманістю і непослідовністю. Його<b> </b>самовпевнене
переконання, що <i>«ми за два-три роки вирішимо будь-яку проблему», </i>стало
крилатою фразою, яка увійшла майже в кожну його доповідь чи виступ.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Хрущовське десятиліття було періодом
постійних пропагандистських обіцянок, більшість з яких, на жаль, так і
залишилися на папері. Як приклад можна навести популістський заклик «у
найближчі роки» наздогнати й випередити США по виробництву м'яса, масла і
молока на душу населення чи програму побудови за 20 років матеріально-технічної
бази комунізму. Усе це згодом стало серйозною підставою для звинувачення М.Хрущова
в <i>«суб'єктивізмі і волюнтаризмі».</i></span><span style="font-family: Arial;"></span></p>

<p class="MsoNormal"><span style="font-family: Arial;">&nbsp;</span></p>

<p class="MsoNormal"><b style=""><span style="font-family: Arial;">Запитання і завдання</span></b></p>

<p class="MsoNormal" style="text-align: justify;"><i><span style="font-family: Arial; color: black;">1. Назвіть найбільші раднаргоспи, що були утворені на
території України.</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">2. Що Ви знаєте про досягнення в розвитку хімічної
промисловості, машинобудування в </span></i><i style=""><span style="font-family: Arial; color: black;">кінці <span style="">50-х - на початку 60-х років? </span></span></i></p>

<p class="MsoNormal" style="text-align: justify;"><i><span style="font-family: Arial; color: black;">3. В яких регіонах українські переселенці освоювали
цілину?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">4. Які були основні досягнення соціальної політики
Хрущова?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">5. Які завдання в розвитку економіки поставив XX з'їзд
КПРС?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">6. Яку політику щодо індивідуальних сільських господарств
проводив уряд М.Хрущова?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">7. Яким чином хрущовське керівництво намагалося розв'язати
житлову проблему?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">8. Які причини наростання розладу між М.Хрущовим і
українським керівництвом?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">9. У чому полягала суть хрущовської реформи
децентралізації управління промисловістю?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">10. Чому М.Хрущов і його уряд знову </span></i><i style=""><span style="font-family: Arial; color: black;">повернулися <span style="">до <span style="">централізованого<b> </b></span>управління
промисловістю?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">11. Якими засобами М.Хрущов намагався </span></i><i style=""><span style="font-family: Arial; color: black;">збільшити продуктивність сільського господарства?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">12. Які наслідки мали реформи, проведені </span></i><i style=""><span style="font-family: Arial; color: black;">М.<span style="">Хрущовим у
сільському господарстві?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">13.<span style="">&nbsp; </span>Яким, на Вашу
думку, був найголовніший для України економічний здобуток реформ, проведених М.Хрущовим?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">14. Що, на Ваш. погляд, завадило М.Хрущову поглибити
реформи в економіці?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">15. Як Ви </span></i><i style=""><span style="font-family: Arial; color: black;">вважаєте,
<span style="">чи справедливо М.Хрущова звинуватили в
«суб'єктивізмі та волюнтаризмі»?</span></span></i></p>

<p class="MsoNormal"><span style="font-family: Arial;">&nbsp;</span></p>

<p class="MsoNormal"><span style="font-family: Arial;">&nbsp;</span></p>

</div>
