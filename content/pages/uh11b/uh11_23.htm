<div class="Section1">

<p class="MsoNormal" style=""><b style=""><u><span style="font-family: Arial; color: black;">§ 23<span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span><span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
 </span><span style="">&nbsp; </span><span style="">&nbsp;&nbsp;&nbsp;&nbsp;</span></span></u></b><u><span style="font-family: Arial; color: black;">ЗРОСТАННЯ
ПОЛІТИЧНОЇ АКТИВНОСТІ
СУСПІЛЬСТВА</span></u><u><span style="font-family: Arial;"></span></u></p>

<p class="MsoNormal" style="text-align: justify;"><b style=""><span style="font-family: Arial;">&nbsp;</span></b></p>

<p class="MsoNormal" style="text-align: justify;"><b><span style="font-family: Arial; color: black;">1. <span style="">Розгортання
національно-демократичних процесів в Україні</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Розпочате реформування політичної
системи, гласність і <span style="">плюралізм </span>думок
сприяли <i>стрімкому відродженню активності мас, поляризації суспільства,
поширенню національно-демократичних поглядів, формуванню незалежних від
офіційної влади неформальних громадських організацій та об'єднань.</i></span><i><span style="font-family: Arial; color: black;" lang="EN-US"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;" lang="EN-US">&nbsp;</span></i></p>

<p class="MsoNormal" style="text-align: justify;"><i><span style="font-family: Arial; color: black;" lang="EN-US"><img src="/images/uh11b/uh11_23_files/image001.jpg" v:shapes="_x0000_i1025" height="916" width="1246"></span></i></p>

<p class="MsoNormal" style="text-align: justify;" align="justify"><b style=""><i><span style="font-family: Arial;">Україна в
1985-1991&nbsp;роках. Боротьба за незалежність</span></i></b><b style=""><i><span style="font-family: Arial;" lang="EN-US"></span></i></b></p>

<p class="MsoNormal" style="text-align: justify; text-indent: 35.4pt;"><b style=""><i><span style="font-family: Arial; color: red;" lang="EN-US">&nbsp;</span></i></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На мітингах, зборах розпочалася публічна
критика існуючої системи, керівників-консерваторів, які перешкоджали проведенню
<span style="">реформ.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Рушійні сили «перебудови» перемістилися
від центру на місця, у творчі та виробничі колективи. Передова частина
суспільства, передусім тверезо мислячі люди, не тільки критикували Існуючу <span style="">систему, </span>але й виявили готовність <span style="">включитися </span>в <span style="">пошук </span>шляхів оновлення життя республіки, розв'язання <span style="">назрілих<b> </b></span>проблем.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В Україні почала формуватись легальна <span style="">опозиція<b>, </b></span>яка створила
конкуренцію радянським і партійним владним структурам.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ініціатором розгортання демократичного
та національного рухів виступала <i>творча інтелігенція республіки.</i></span></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_23_files/image004.jpg" v:shapes="_x0000_s1028" align="left" height="236" hspace="12" width="182"><span style="font-family: Arial; color: black;">На IX <span style="">з'їзді<b> </b></span>письменників України
(червень 1986&nbsp;р.) гостро порушується проблема <i>становища української
мови та культури. <b style="">О.Гончар</b> </i>говорив
про нагальну потребу її захисту та розвитку. <b style=""><i>І.Драч</i></b><i> </i>заявляв, що «ми навчилися говорити досить
відверто про правду, як ми жили і живемо».</span></p>
<p><span style="font-family: Arial; color: black;">Влітку 1987&nbsp;р. пленум Правління Спілки письменників
України, висловивши глибоке занепокоєння тим, що поступово з повсякденного
життя відходить українська мова, поставив вимогу її <i>конституційного захисту.
</i>До Президії Верховної Ради УРСР було відправлено відповідного листа за
підписами <i>Ю.Мушкетика, Б.Олійника, Д.Павличка, О.Гончар </i>та інші
письменники звернулися до своїх російських колег і проханням підтримати їхні вимоги
про встановлення обов'язкового вивчення рідної та російської мов у школах
національних республік.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Активізації громадської думки сприяла
політика «гласності».</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Навесні 1989&nbsp;р.
з'явилися перші неформальні газети <i>«Вибір» (Київ), «Вільна Україна»
(Дрогобич), «Поступ» (Львів). </i>Колишні дисиденти відновили видання
громадсько-політичного журналу <i>«Український вісник», </i>який активно включився
у полеміку<br> з офіційною владою.</span></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_23_files/image006.jpg" v:shapes="_x0000_s1026" align="left" height="304" hspace="12" width="176"></p>


<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Автори публікацій стали відкрито писати
й говорити про реальні факти і події, що мали місце в українській історії,
літературі, мистецтві і так старанно замовчувалися раніше. Роль першопрохідців
у справі ліквідації «білих плям» і захисті національної культури виконувала
Спілка письменників України та її газета <i>«Літературна Україна».</i></span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">Зростання інтересу
до української історії. </span></i><span style="font-family: Arial; color: black;">Підновлення історичної правди стало головною метою
діяльності Українського культурологічного клубу (УКК), заснованого у Києві в
серпні 1987&nbsp;р. з ініціативи колишніх дисидентів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Піддаючи критиці існуючу радянську
систему, національну політику центрального керівництва, учасники клубу
звернулися водночас до <i>історії української державності, з'ясуванню характеру
українських національно-визвольних змагань 1917-1921&nbsp;рр., причин і
наслідків сталінських репресій в Україні тощо.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">На основі документальних джерел стала
відкриватися правда про причини голоду 1932-1933&nbsp;рр. в Україні, у новому
світлі представлена «українізація» 20-х років. Учасники клубу почали знімати
завісу заборони з творчості <i>М.<span style="">Куліша,
</span>М.Хвильового, М.Зерова, В.Підмогильного, В.Винниченка, М.Грушевського,
М.Костомарова, Д.Яворницького </i>та інших. Клуб відвідували люди різних
професій і віку, що свідчило про їх зростаючий інтерес до української іст<span style="">орії.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Зростання інтересу до української
історії було характерним і для інших об’єднань і клубів. Зокрема, у Львові
стали <span style="">діяти </span><i>культурно-просвітницьке
Товариство Лева та молодіжний дискусійний політичний клуб. </i>Вони розглядали
проблеми національної історії, літератури, економіки.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В Будинку вчених АН України виник клуб <i>«Спадщина»,
</i>а невдовзі в Київському університеті студентське <span style="">об'єднання </span><i>«Громада». </i>На його основі виникла <i>Українська
студентська <span style="">спілка (УСС).</span></i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Розпочали свою діяльність інші
молодіжні організації: <i style="">Спілка <span style="">незалежної української молоді (СНУМ),
Демократична спілка студентів (ДСС), Студентське братство.</span></i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Діяльність цих <span style="">об'єднань<b> </b></span>і клубів свідчила про початок руйнації офіційних
організацій<b style=""> </b>і комуністичних
ідеологічних штампів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Кінематографісти, письменники, художники,
театральні діячі, композитори створили в Москві просвітницьке товариство
«Меморіал».</span></p>

<p class="MsoNormal" style="text-align: center; text-indent: 35.4pt;" align="center"><span style="font-family: Arial; color: black;"><img src="/images/uh11b/uh11_23_files/image010.jpg" v:shapes="_x0000_i1026" height="297" width="408"></span></p>

<p class="MsoNormal" style="text-align: center; text-indent: 35.4pt;" align="center"><b><i style=""><span style="font-family: Arial;">Мітинг, присвячений створенню в Україні історико-просвітницького товариства
«Меморіал». Київ, 1989&nbsp;р.</span></i></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">&nbsp;</span></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_23_files/image012.jpg" v:shapes="_x0000_s1030" align="left" height="184" hspace="12" width="198"><span style="font-family: Arial; color: black;">Установча
конференція українського відділення <span style="">товариства
</span>відбулася в <i>Києві </i>в березні 1989&nbsp;р. До його координаційної
ради <span style="">увійшли </span>режисер <b style=""><i style="">Л.<span style="">Танюк</span></i></b><i>, </i>кінопубліцист <b style=""><i>В.Кузнєцов</i></b><i>, </i>письменник <b style=""><i>В.<span class="SpellE">Маняк</span></i></b><i>
</i>та інші. Товариство «Меморіал» виступило за увічнення <span style="">пам'яті </span>жертв репресій, яких зазнав
український народ. <span style="">Однією </span>з
перших акцій товариства став міжнародний симпозіум <i>«Голодомор 1932-1933&nbsp;рр.
в Україні», </i>проведений у вересні 1990&nbsp;р.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В інших містах
республіки також почали діяти філіали товариства. Особливу активність <i>виявила
львівська обласна <span style="">організація </span>«Меморіалу»,
</i>яку очолював академік <b style=""><i style="">І.<span style="">Юхновський.</span></i></b><i>
</i>Товариство вимагало від партійно-державних <span style="">структур </span>публічного засудження всіх злочинів сталінізму і
радянських каральних органів, здійснених у 20-80-і роки. Воно висловилося за
переоцінку діяльності політичних, громадських і військових організацій, що
діяли в різний час на західноукраїнських землях. У дусі національного
відродження звучали вимоги реставрувати національні пам'ятники, знищені в роки
радянського тоталітарного режиму.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Характерною ознакою
громадсько-політичного <span style="">життя в Україні
у цей період стіс відродження таких форм відстоювання прав і свобод, як <i>мітинги,
</i></span><i>протести, збори, демонстрації. </i><span style="">З кожним днем вони набували все більш масового політичного звучання, все
частіше лунали заклики до зламу бюрократичної партійної системи, засудженні
політики русифікації та нищенні національних здобутків українського народу,
утвердження в суспільстві загальнолюдських цінностей, поваги до національної
культури, свободи особистості, демократії, державної незалежності.</span></span></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_23_files/image015.jpg" v:shapes="_x0000_s1032" align="left" height="197" hspace="12" width="200"><span style="font-family: Arial; color: black;">Особливо активним був демократичний рух у західних регіонах України, де збереглися
ще традиції національно-визвольних змагань. 13 червня 1988&nbsp;р. у Львові
відбувся перший в Україні за радянських часів багатотисячний несанкціонований
мітинг. Його учасники засудили тоталітарний режим, вимагали від влади гарантій
забезпеченні прав і свобод кожної людини.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В столиці України пройшла перша незалежна екологічна демонстрація, а 13
листопада 1988&nbsp;р. відбувся мітинг<b> </b>за участю близько 20 тис.
чоловік, присвячений екологічним проблемам республіка. Учасники мітингу
порушили питання щодо персональної відповідальності вищого партійного і
державного керівництва за наслідки Чорнобильської трагедії.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Демонстрації
та мітинги стали провісниками виникнення екологічної асоціації <i>«Зелений
світ», </i>яку очолив письменник <b><i>Ю.Щербак</i></b><i> </i>Асоціація не
тільки виступила на захист навколишнього середовища, але й викривала згубну
політику влади, яка допустила плюндруванні природи України.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">За офіційною
інформацією, на початок травня 1989&nbsp;р. на проведення мітингів було подано
279 заяв, відбулося 72 несанкціоновані мітинги.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Колишні політичні в'язні відновили <i>Українську
Гельсінську групу, </i>аз часом перетворили її на <i>Українську Гельсінську
спілку (УГС).</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Головою
Спілки обрали <b><i>Л.Лук’яненка</i></b><i>, </i>який на час створення Спілки
ще перебував у засланні. Спілка відразу ж спрямувала свою діяльність у
політичне русло. 7 липня 1988&nbsp;р. вона обнародувала свій програмний
документ, в якому узагальнила та висловила вимоги, які звучали на той час на
мітингах, зборах, конференціях, диспутах.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Одне з
головних серед них </span><span style="font-family: Arial;">–<span style="color: black;"> вимога до владних
структур гарантувати право українській нації на самовизначення. Наголошувалося,
що без виконання цього права неможливо забезпечити справжню свободу народові.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Спочатку УГС
висловлювалася за <i>конфедерацію </i>союзних республік з їх широкою
самостійністю, але дуже швидко зняла це гасло і заявила про необхідність виходу
України зі складу СРСР і створення незалежної держави. Цю принципову позицію
Спілка відкрито стала пропагувати як на українських землях, так і за їх межами.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Ставилася
вимога легалізації УГКЦ і УАПЦ.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Все це означало, що <i>Спілка вийшла за
рамки правозахисної діяльно<span style="">сті </span></i><span style="">і набула ознак політичної опозиційної
організаці<b>ї</b>. На початку 1990&nbsp;р. Спілка налічувала близько 1,5 тис.
членів, мала відділення майже в усіх областях України, представництва в <i>Москві
</i>та <i>Прибалтиці, </i>а також за кордоном.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">2. Формування Народною Руху
України</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Пропозиція
створити організацію, яка б сприяла «перебудові» в республіці, виникла ще
восени 1988&nbsp;р. в середовищі українських письменників. Серед тих, хто
підтримав цю ідею, були <i style="">І.<span style="">Драч, </span></i></span><i><span style="font-family: Arial; color: black;">Д.Павличко, В.Яворівський,
Б.Олійник, </span></i><i style=""><span style="font-family: Arial; color: black;">П</span></i><span style="font-family: Arial; color: black;">.<i>Мовчан </i>та
інші.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В січні 1989&nbsp;р.
загальні збори київської письменницької організації </span><span style="font-family: Arial; color: black;">ухвалили <span style="">проект програми </span><i>Народного руху
України за перебудову </i><span style="">(так
називався Народний Рух до 1990&nbsp;р.).</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Навесні того
ж року в регіонах республіки почали виникати <i>осередки Руху. </i>Вони
об'єднували демократично мислячу інтелігенцію, ліберально налаштованих
службовців, колишніх дисидентів, а також тих комуністів, які в той час
виступали за суверенітет України, але в межах союзної федерації.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У вересні
1989&nbsp;р. відбулися Установчі збори НРУ. На них були присутні 1&nbsp;109
делегатів. У прийнятих рішеннях наголошувалося, що Рух діє в <i>конституційних
межах </i>і прагне встановлення справжнього <i>народовладдя </i>в республіці,
підтримуватиме співпрацю з Радами народних депутатів і їх органами. В прийнятих
на зборах документах говорилося, </span><span style="font-family: Arial; color: black;">що Рух виступає за <i>«оновлене соціалістичне
суспільство» і створення Української держави, підписання нового союзного
договору.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">&nbsp;</span></p>

<p class="MsoNormal" style="text-align: justify;"><span style="font-family: Arial; color: maroon;">Документ</span></p>

<p class="MsoNormal" style=""><b style=""><i style=""><span style="font-family: Arial; color: maroon;">Із програми Народного руху України за перебудову
(вересень 1989&nbsp;р.)</span></i></b></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">Головною метою
діяльності Рух визначає: – відновлення парламентським шляхом державної
незалежності України, побудову демократичного і гуманного суспільства, в якому
буде досягнуто справжнє народовладдя, добробут народу й умови для гідного життя
людини, відродження та всебічного розвитку української нації, забезпечення
національно-культурних потреб усіх етнічних груп республіки.</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">3. Рух ставить
перед собою цілі:</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">а) всіляко сприяти
відродженню людини як морально відповідальної особистості;</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">б) сприяти розвитку
національно-державного будівництва, скерованого на перетворення України в
незалежну, правову державу, покликану забезпечити вільний розвиток особистості,
захист прав людини і нації, безперешкодне здійснення демократичних свобод;</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">в) домагатися радикальної
перебудови економіки України на засадах економічної самостійності з урахуванням
регіональних і структурних особливостей;</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">г) вести
наполегливу боротьбу проти політики денаціоналізації, домагатися необхідних
умов для вільного розвитку і самозбереження українського народу; сприяти
духовному відродженню української нації на основі всебічного розвитку
української мови й культури, формування історичної пам'яті й національної свідомості
громадян, виховання почуття національної гідності;</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">д) сприяти всебічному
розвиткові мов і культур національних меншостей та етнічних груп, що проживають
на території республіки, стояти на захисті їхніх життєвих прав та інтересів...</span></i><i style=""><span style="font-family: Arial; color: maroon;"></span></i></p>

<p class="MsoNormal" style=""><b style=""><span style="font-family: Arial; color: maroon;">Запитання до
документа</span></b></p>

<p class="MsoNormal" style="text-align: justify;"><i><span style="font-family: Arial; color: maroon;">1. Уважно прочитайте уривок я проекту програми НРУ. Якою
бачили автори проекту мету діяльності Руху?</span></i></p>

<p class="MsoNormal" style="text-align: justify;"><i><span style="font-family: Arial; color: maroon;">2. Спробуйте визначити, як уявляли автори програми НРУ
державний статус України.</span></i><span style="font-family: Arial; color: maroon;"></span></p>

<p class="MsoNormal"><span style="font-family: Arial; color: maroon;">&nbsp;</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Подальший
розвиток суспільно-політичних процесів висунув перед Рухом потребу змінити
підходи до вирішення назрілих проблем існування України.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У жовтні 1990&nbsp;р.
у Києві пройшли <i>другі Всеукраїнські збори Руху. </i>Прийняті документи
засвідчили радикалізацію Руху та перехід до нової політичної лінії. Відбулася еволюція
Руху: <i>від підтримки </i></span><i><span style="font-family: Arial; color: black;">офіційного курсу в рамках «<span style="">перебудови» </span></span></i><span style="font-family: Arial;">–<i><span style="color: black;"> до опозиції КПРС (КПУ).</span></i></span><img src="/images/uh11b/uh11_23_files/image018.jpg" v:shapes="_x0000_s1034" align="left" height="203" hspace="12" width="218"><span style="font-family: Arial;"></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Народний Рух прагнув до об'єднання всіх національно-демократичних
сил, щоб перетворити їх на опозицію офіційній владі. Було висунуто гасло: <i>«Від
народного руху за перебудову </i></span><span style="font-family: Arial;">–<span style="color: black;"> <i>до народного руху за
відродження суверенності України».</i></span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Обраний головою Руху <i>І.Драч </i>заявив:
<i>«Тільки повний суверенітет українського народу, цілковито незалежна
Українська держава відповідають сучасному розвиткові світової цивілізації.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">3. Активізація
суспільно-політичного життя</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В Україні демократичні сили почали
відкрито використовувати національну символіку. 26 березня 1989&nbsp;р. на
мітингу пам'яті Чорнобильської трагедії у Львові вперше за часів радянської
влади замайоріло синьо-жовте знамено, а 1 травня колона львів'ян з
національними прапорами, прорвавшись крізь міліцейські кордони, взяла участь у
святковій демонстрації.</span></p>

<p><span style="font-family: Arial; color: black;">21 січня 1990&nbsp;р.,
на честь проголошення <i>акту злуки (об'єднання) УНР і ЗУНР 22 січня 1919р. в
єдину державу, </i>у «живому ланцюгу», що простягся <i>від Києва через Львів до
Івано-Франківська, </i>під національними прапорами вже стояли сотні тисяч осіб.</span></p>

<p class="MsoNormal" style="text-align: justify; text-indent: 35.4pt;"><img src="/images/uh11b/uh11_23_files/image021.jpg" v:shapes="_x0000_s1036" align="left" height="217" hspace="12" width="262"></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">24 липня 1990&nbsp;р.
національний прапор, освячений на площі біля <i>Софійського собору, </i>замайорів
на щоглі перед будинком Київської міської Ради. Все частіше в різних аудиторіях
став звучати гімн-пісня <i style="">П</i>.<i>Чубинського
</i><b style="">«Ще не вмерла Україна»</b>.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Саме в цей період в Україні виникає <i>масовий
незалежний робітничий рух.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Переконавшись, що сподівання на поліпшення
матеріального та соціального становища не виправдовуються, робітники вдалися до
страйків. Першими в Україні застрайкували 15 липня 1989&nbsp;р. гірники шахти <i>«<span class="SpellE">Ясинуватська-Глибока</span>» в Макіївці. </i>Потім центр подій
перемістився <i>у Донецьк. </i>За деякими підрахунками, страйк підтримали,
припинивши роботу, колективи 182 шахт.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Робітники вимагали надання економічної
самостійності шахтам, підвищення зарплати, вирішення в шахтарських містах і
селищах соціальних і житлово-побутових проблем. У <i>Стаханові, Червонограді,
Павлограді </i>висувалися вже і політичні вимоги, однак, зводилися вони,
головним чином, до зміни місцевої адміністрації, державної і партійної
номенклатури.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В серпні 1989&nbsp;р. на конференції
представників страйкових комітетів шахт і об'єднань <i>Дніпропетровської,
Донецької. Луганської та Ростовської </i>областей було утворено <i>Регіональну
Спілку страйкових комітетів Донецького вугільного басейну (РССКД).</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У липні 1991&nbsp;р., всупереч протидії
Міністерства оборони СРСР, відбувся <i style="">З’їзд<span style="text-transform: uppercase;"> </span><span style="">армійських офіцерів </span></i></span><span style="font-family: Arial;">–<i><span style="color: black;">
громадян України. </span></i><span style="color: black;">320 його делегатів
представляли всі області та регіони республіки.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Учасники з'їзду майже одностайно
висловились за те. щоб Украї­на мала власні збройні сили. Частина делегатів тут
же, на з'їзді, присягнула <i>«служити Українській національній армії». </i>Створена
<i>Спілка офіцерів </i>висловилась за парламентський шлях розбудови збройних
сил України, за повернення на Батьківщину тих офіцерів, які є громадянами
України, але несуть службу на території інших республік.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Демократичні сили України діяли и
умовах тиску офіційних структур і владних органів.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Партійно-державна номенклатура,
вбачаючи в оновленні суспіль­ства загрозу своїм інтересам і привілейованому
становищу, посилювала контроль над засобами масової інформації, активно
проводила <span class="SpellE">антирухівську</span> пропаганду, намагалася
роз'єднати українську інтелі­генцію, внести розлад у демократичні сили.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Комуністи, які переходили на
демократичні позиції або підтриму­вали неформальні об'єднання чи співчували їм.
відчували тиск з боку вищого партійного керівництва, їх навіть виключали з
партії, пере­слідували на роботі.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В серпні 1988&nbsp;р. Президія
Верховної Ради <span style="">УРСР </span>прийняла
Указ <i>«Про відповідальність за порушення встановленого порядку організації і
проведення зборів, мітингів, вуличних походів і демонстрацій». </i>Влада
засвідчила, що вона намагається адміністративним шляхом припинити або ж
обмежити демократичні процеси у республіці. За невиконання Указу передбачалися
попередження та стягнення штрафу, адміністративне покарання, виправні роботи та
позбавлення волі.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В Україні були сформовані <i>загони
міліції особливого призначення (ОМОН </i></span><span style="font-family: Arial;">–<span style="color: black;"> за російськомовною
абревіатурою), які використовувалися для розгону мітингів і демонстрацій.
Запроваджувалося патрулювання спільними нарядами міліції та військових
підрозділів.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У кінці 1988&nbsp;р. на
західноукраїнських землях посилюється рух за <i>легалізацію Української
греко-католицької церкви (УГКЦ).</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Активну діяльність у цьому напрямі
розгорнув <i>«Комітет по захисту УГКЦ» </i>на чолі з <i style="">І</i>.<i>Гелем. </i>Його підтримав <i>папа Римський, </i>який звернувся
до <i>М.Горбачова </i>з відповідним листом. Помітного резонансу набуло
кількамісячне голодування віруючих греко-католиків у Москві, на Арбаті.
Голодуючі вимагали від властей зняти заборону на діяльність УГКЦ.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У січні 1989&nbsp;р. вперше за
післявоєнний період на подвір'ї <i>собору Святого Юра у Львові </i>відбулася <i>греко-католицька
відправа в пам'ять про Акт злуки українських земель у січні 1919&nbsp;р. </i>Греко-католики
заявили про свою незгоду з <i>«русифікацією релігійного життя», </i>виступили
за незалежність від Московського патріархату та <i>«створення суверенної
соборної християнської української держави».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">26 січня 1990&nbsp;р. ієрархи
греко-католицької церкви скликали <i>синод, </i>який проголосив легалізацію
Української греко-католицької церкви. На західноукраїнських землях почали
легально діяти близько 1 500 парафій.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Одночасно відроджувалась і Українська
автокефальна православна церква (УАПЦ), заборонена радянською владою в 30-і
роки. В лютому 1989&nbsp;р. у <span style="">Києві<b> </b></span>вже
легально працював <i>комітет у справах відновлення УАПЦ. </i>Його лідери в
своїх заявах підкреслювали відданість церкви справі духовного відродження
українською народу.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">4. Закон Української РСР про
мови</span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Внаслідок спотворення національної
політики радянським партійно-державним керівництвом і русифікації, <b style="">українська мова була витіснена </b>майже з
усіх сфер діяльності суспільства. Згідно з переписом населення 1989&nbsp;р. з
51,4 млн. жителів України українці становили 37,4 млн., з них вважали рідною
українську мову лише 87,7%.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У квітні 1987&nbsp;р. Міністерство
освіти подало урядові дані про стан національної школи, які стали відомі
громадськості.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В Україні функціонувало 15 <span style="">тис.<b> </b></span><i>україномовних шкіл. </i>Це
становило 75%<b style=""> </b>від усіх шкіл.
Водночас у 4 500 російськомовних школах (які складали менше 20% від загальної
кількості) навчалося більше половини всіх учнів. У <i>Києві </i>з 300 тис.
учнів українською мовою навчалося лише 70 тис. У 1988/89 навчальному році майже
не залишилося українських шкіл <i>у Донецьку, Чернігові, Луганську, Одесі,
Харкові, Миколаєві.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">В 1988&nbsp;р. книжки, видані
українською мовою, складали лише 18% за назвою, а за тиражем </span><span style="font-family: Arial;">–<span style="color: black;">
тільки 3% всіх книг, виданих в Україні. Суспільно-політична література, що
видавалася в республіці українською мовою, складала 34,7%, російською 60,0%,
науково-технічна відповідно 12,8% і 86,0%, художня та навчальна </span>–<span style="color: black;"> 38,3 та 40,0%.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У <span style="">вищих </span>навчальних закладах проводилося навчання переважно
російською мовою, а в багатьох </span><span style="font-family: Arial;">–<span style="color: black;"> виключно російською мовою.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Таке становище викликало <i>незадоволення
</i>громадськості, в різних регіонах України активізувався рух за відродження
української мови.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Влітку 1988&nbsp;р. у <i>Львові </i>виникла
обласна організація <i>Товариство рідної мови ім.&nbsp;Т.Шевченка. </i>Приблизно
в цей же період почали працювати клуб <i>«Рідне слово» у Полтаві, Товариство ім.&nbsp;Д.Яворницького
у Дніпропетровську, Клуб шанувальників української мови при Спілці письменників
України </i>та ін.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Представники цих організацій
започаткували створення республіканського об'єднання </span><span style="font-family: Arial;">– <span style="color: black;">Товариства
української мови ім.&nbsp;Т.Шевченка (з осені 1991&nbsp;р. </span>–<span style="color: black;"> Всеукраїнське товариство «Просвіта»). На установчій
конференції Товариства в лютому 1989&nbsp;р. поряд з українцями виступали і
представники <i>інших національностей. </i>які також висловилися за розвиток
української мови. Письменник <i>О.<span class="SpellE">Бураковський</span>, </i>єврей
за національністю, сказав: <i>«Це теж </i></span>–<i><span style="color: black;">
наша рідна земля, мати-ненька» </span></i><span style="color: black;">і його
слова присутні вітали вставанням.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Товариство виступило за надання
українській мові статусу <span style="">державної<b>, </b></span>за
вільний розвиток рідної мови представників усіх національностей, що проживають
в Україні. Головою Товариства було обрано <i style="">Д</i>.<i>Павличка.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Під тиском національно-демократичних
сил Верховна Рада в жовтні 1989&nbsp;р. прийняла <i>Закон Української РСР «Про
мови».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Суспільство сприйняло це як ознаку
того, що <i>«перебудова, на­решті, досягла України». </i>Закон визнавав, що <i>«українська
мова є одним із вирішальних чинників національної самосвідомості українського
народу».</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Влада республіки брала на себе
зобов'язання забезпечити українській мові статус державної, сприяти всебічному
розвиткові <span style="">духовних<b> </b></span>творчих
сил українського народу. Зазначалося, що <i>українська мова поряд із російською
має стати мовою міжнаціонального спілкування в республіці.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Законодавче визнання існування в
Україні двомовності було на тому етапі своєрідним <i>компромісом між
національно-демократичними <span style="">силами,<b> </b></span>які
вимагали визнання української мови державною, і офіційною владою, </i>що
намагалася зберегти існуючий стан речей.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Закон також передбачав створення в
республіці необхідних гарантій розвитку і використання <i>мов інших
національностей, </i>заборонив привілеї чи обмеження громадянських прав за
мовною ознакою, мовну дискримінацію.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Відповідно до закону, протягом п'яти <i>років
українська мова мала замінити російську в діяльності державних установ.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Проте реального механізму контролю за
виконанням Закону «Про мови» не було передбачено, що суттєво уповільнило темпи
його реалі­зації на практиці.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><span style="font-family: Arial; color: maroon;">Документ</span></p>

<p class="MsoNormal" style=""><b style=""><i style=""><span style="font-family: Arial; color: maroon;">ЗАКОН УКРАЇНСЬКОЇ РАДЯНСЬКОЇ СОЦІАЛІСТИЧНОЇ РЕСПУБЛІКИ
«ПРО МОВИ В УКРАЇНСЬКІЙ РСР» 28 жовтня 1989&nbsp;р. <span style="text-transform: uppercase;">(Витяг)</span></span></i></b></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">...Українська РСР
забезпечує українській мові статус державної з метою сприяння всебічному
розвиткові духовних </span></i><i style=""><span style="font-family: Arial; color: maroon;">творчих сил
українського народу, <span style="">гарантування </span>його
суверенної національно-<span style="">державної
майбутності.</span></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">...Вибір мови <span class="SpellE">міжособового</span> спілкування громадян Української РСР з
невід'ємним правом самих громадян.</span></i></p>

<p class="MsoNormal" style="text-align: justify; text-indent: 35.4pt;"><b style=""><i style=""><span style="font-family: Arial; color: maroon;">Стаття 2.</span></i></b><i style=""><span style="font-family: Arial; color: maroon;"> <span style="">...Українська РСР забезпечує всебічний
розвиток і функціонування української мови в усіх сферах суспільного життя.</span></span></i></p>

<p class="MsoNormal" style="text-align: justify; text-indent: 35.4pt;"><b style=""><i style=""><span style="font-family: Arial; color: maroon;">Стаття 3. </span></i></b><i style=""><span style="font-family: Arial; color: maroon;">... Українська <span style="">РСР
створює необхідні умови для розвитку і використання мов інших національностей в
</span>республіці.</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: maroon;">В роботі державних,
партійних, громадських органів, підприємств, установ і організацій,
розташованих у місцях проживання більшості громадян інших національностей
(міста, райони, сільські і селищні ради, сільські населені пункти, їх
сукупність), можуть використовуватись поряд <span style="">із<b> </b></span>українською і їхні національні мови.</span></i></p>

<p class="MsoNormal" style="text-align: justify;"><b style=""><span style="font-family: Arial; color: maroon;">Запитання до документа</span></b></p>

<p class="MsoNormal" style="text-align: justify;"><i><span style="font-family: Arial; color: maroon;">1. Як Закон визначає статус української мови? Чи
виконуються, на Вашу думку, положення Закону нині?</span></i><i style=""><span style="font-family: Arial; color: maroon;"></span></i></p>

<p class="MsoNormal" style="text-align: justify;"><i><span style="font-family: Arial; color: maroon;">2. Як в Законі відображено мовні права національних меншин
України?</span></i><i style=""><span style="font-family: Arial; color: maroon;"></span></i></p>

<p class="MsoNormal" style="text-align: justify; text-indent: 35.4pt;"><span style="font-family: Arial;">&nbsp;</span></p>

<p class="MsoNormal" style="text-align: justify;"><b><span style="font-family: Arial; color: black;">5. <span style="">Важливий
період боротьби за суверенітет і незалежність України.</span></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Політична активність українського
суспільства <i>в другій половиш 80-х років </i>розвивалась досить неоднозначно<b style="">.</b></span><b style=""><span style="font-family: Arial;"></span></b></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">З одного боку, відчувався опір партійно-державного
апарату. його намагання припинити й обмежити демократичні процеси, з іншого<i> </i></span><span style="font-family: Arial;">–<i><span style="color: black;"> </span></i><span style="color: black;">спостерігалося зростання національної самосвідомості різних
верств населення, консолідація демократичних сил.</span></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">У політичному протистоянні все
виразнішою ставала тенденція до <i>поглиблення демократичного руху, розширення
його соціальної бази, формування опозиції офіційній владі.</i></span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Демократичний рух розвивався під
гаслами національного відродження України. Суттєвим завоюванням
національно-демократичних сил стало законодавче визнання державного статусу
української мови.</span></p>

<p class="MsoNormal" style="text-align: justify; text-indent: 35.4pt;"><span style="font-family: Arial; color: black;">Свідченням зростання національної
самосвідомості стала вимога демократів щодо забезпечення суверенітету та
встановлення державної незалежності України.</span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">Загальною ознакою
цього періоду було те, що зростання політичної активності українського
суспільства відбуваюся на тлі наростання кризових явищ у господарстві,
погіршення соціального <span style="">становища </span>населення.</span></i><span style="font-family: Arial;"></span></p>

<p class="MsoNormal"><span style="font-family: Arial;">&nbsp;</span></p>

<p class="MsoNormal"><b style=""><span style="font-family: Arial;">Запитання і завдання</span></b></p>

<p class="MsoNormal" style="text-align: justify;"><i><span style="font-family: Arial; color: black;">1. Назвіть відомих Вам представників творчої
інтелігенції, що </span></i><i style=""><span style="font-family: Arial; color: black;">брали <span style="">активну участь </span>у <span style="">суспільно-політичному житті України в другій
половині 80-х&nbsp;рр.</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">2. Які <span style="">суспільно-політичні
</span>організації, серед інших </span></i><i style=""><span style="font-family: Arial; color: black;">завдань <span style="">своєї <span style="">діяльності, </span>ставили за мету ліквідацію «білих плям» української
історії?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">3. Які перші неформальні видання в Україні Вам відомі?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">4. Коли було створено Українську Гельсінську спілку?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">5. Коли відбулися Установчі збори Народного Руху України,
які документи на них були прийняті?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">6. Які завдання ставила перед собою Українська
Гельсінська спілка?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">7. Чому рух за відродження української мови набув
політичного характеру?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">8. Визначте хронологічну послідовність подій:</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- З'їзд армійських
офіцерів </span></i><span style="font-family: Arial;">–<i><span style="color: black;"> громадян України;</span></i><i style=""></i></span></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- прийняття Закону
УРСР «Про мови»;</span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- Установчі збори
НРУ;</span></i><i style=""><span style="font-family: Arial;"></span></i></p>

<p class="MsoNormal" style="text-align: justify; text-indent: 35.4pt;"><i><span style="font-family: Arial; color: black;">- проголошення
легалізації УГКЦ.</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">9. <span style="">Назвіть причини зростання політичної активності
суспільства.</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">10. Дайте загальну характеристику демократичним процесам
в Україні на рубежі 80-90-х років.</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">11. Розкрийте еволюцію політичних вимог Народного Руху.</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">12. У чому полягає значення Закону УРСР «Про мови»?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">13. Чому, на Вашу думку, розвиток опозиційного руху в Україні
відбувався повільніше, ніж в інших радянських республіках?</span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i><span style="font-family: Arial; color: black;">14. Які шляхи реалізації Закону «Про мови» Ви </span></i><i style=""><span style="font-family: Arial; color: black;">б <span style="">запропонували?
Чи є актуальною, на Ваш погляд, постановка питання про розвиток української
мови сьогодні?</span></span></i><i style=""><span style="font-family: Arial;"></span></i></p>

<p class="MsoNormal" style="text-align: justify;"><i style=""><span style="font-family: Arial; color: black;">15. <span style="">Як Ви вважаєте, чому на чолі демократичного
руху в кіпці 80-х років була саме інтелігенція? Обґрунтуйте свою </span>точку
зору.</span></i><i style=""><span style="font-family: Arial;"></span></i></p>

</div>
