<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">§ 9. Культура Київської Русі</span></b></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>Опрацювавши
цей параграф, ви дізнаєтесь:</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>про виникнення східнослов’янської
писемності та розвиток української мови;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>як розвивалася усна народна та музична
творчість;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>якими були здобутки архітектури та
образотворчого мистецтва;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>що таке «кирилиця», «билини», «скоморохи»,
«архітектура», «фреска», «мозаїка», «ікона», «іконопис».</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Завдання на повторення</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">1.<span style="">&nbsp;&nbsp; </span>Коли і як було охрещено Київську Русь?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">2.<span style="">&nbsp;&nbsp; </span>Які народні казки, перекази й билини доби
Київської Русі ви знаєте?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">3.<span style="">&nbsp;&nbsp; </span>Які архітектурні пам’ятки Київської Русі, що
збереглися до нашого часу, вам відомі?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">1.<span style="">&nbsp;&nbsp; </span>Виникнення
східнослов’янської писемності та розвиток української мови. Школи.</span></b><span style="font-family: &quot;Arial&quot;,&quot;sans-serif&quot;;"> Поява власної
писемності мала надзвичайно важливе значення для розвитку східнослов’янської
спільноти. Збереглися повідомлення про те, що в XI ст. східні слов’яни мали
власну писемність, або «руські письмена». Зокрема, у творі «Сказання про
письмена» болгарського письменника Чорноризця Храбра, який жив на зламі IX—X
ст., згадується, що до прийняття християнства слов’яни користувалися для письма
власними «чертами і резами». Слов’янський просвітник Кирило Солунський
повідомляв, що на початку 60-х рр. ІХ ст. він бачив у Херсонесі писані «руськими
письменами» Євангеліє та Псалтир.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Підтвердження
існування «руських письмен» можна знайти в літописних описах змісту
русько-візантійських угод 911 та 944 рр. Перший указує на руський звичай писати
духовні заповіти на випадок смерті, а в другому вимагається, щоб купці, які
прибували з Русі до Константинополя, мали при собі спеціальні грамоти,
підписані князем.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Після
запровадження християнства на Русі поширилася винайдена учнями братів-просвітників
Кирила і Мефодія абетка — кирилиця. Одночасно з’явилася церковнослов’янська
(або старослов’янська) мова, яка витиснула з ужитку давнішу живу народну мову.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image103.jpg" v:shapes="_x0000_i1091" height="422" width="300"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Просвітники Кирило і Мефодій. Ікона </span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span><b style="">Терміни
та поняття</b></span></p>

<p class="MsoNormal" style="text-indent: 17pt; line-height: 150%;"><b style=""><i style=""><span style="font-family: &quot;Arial&quot;,&quot;sans-serif&quot;;">Кирилиця</span></i></b><i style=""><span style="font-family: &quot;Arial&quot;,&quot;sans-serif&quot;;"> — слов’янська абетка. Названа за ім’ям слов’янського
просвітника Кирила, який разом із братом створив першу слов’янську абетку з 38
літер (глаголицю), а його учні вдосконалили її і назвали кирилицею. Вона
складалася з 43 літер (але була й коротша абетка — із 27—32 літер). Кирилиця стала
основою сучасних слов’янських систем писемності: білоруської, болгарської,
російської, сербської, української тощо.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Численні археологічні
знахідки свідчать про широке поширення писемності серед різних верств населення
Русі. Понад 400 написів знайдено на стінах Софійського собору в Києві. На одній
зі стін собору вирізьблено абетку з 27 літер: 23 грецьких і чотирьох
слов’янських — б, ж, ш, щ.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Цікаві факти</span></b></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Виявлена на стіні
Михайлівського вівтаря Софійського собору так звана «Софійська абетка» викликала
великий інтерес у дослідників. Її відкриття С. О. Висоцький висловив думку, що
вона відображає один із перехідних етапів східнослов’янської писемності, коли
до грецького алфавіту почали додавати букви для передачі особливостей
слов’янської мови. Імовірно, це ті руські письмена, якими користувалися на Русі
ще за часів Аскольда і Діра.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Найважливішою
характеристикою становлення будь-якого народу є формування власної мови. Чимало
уваги приділено вченими проблемі розвитку української мови. На думку українських
мовознавців, наприкінці III ст. до н. е.— на початку I ст. н. е. в
слов’янському середовищі відбувалося поступове формування західнослов’янської і
східнослов’янської мовних територій. У I—V ст. на східнослов’янській мовній
території з’являються ознаки, притаманні майбутнім східнослов’янським мовам.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Існує думка, що
спочатку східнослов’янський мовний масив розпався на дві групи: північну і
південну, що відповідали землям ільменських словенів і полян. Північ була, завдяки
своєму розташуванню, сприятливою до впливів із західнофінського світу та
Прибалтики. На Півдні в VI—VII ст. почали увиразнюватися ознаки майбутньої
української мови. Зокрема, тут стали використовувати в мові «м’який» г.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image104.jpg" v:shapes="_x0000_i1092" height="434" width="360"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Берестяні грамоти. Писала. Воскова дошка</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">У писемних
пам’ятках Київської Русі, створених в XI ст., дослідники прослідковують
формування елементів, притаманних українській мові. Наприклад, досить часто
переписувачі книг плутали літери ь (ять) та і, &#251; та и. У «Повісті минулих
літ» літописець часто змішував українські слова, які, імовірно, були притаманні
живій розмовній мові, із церковнослов’янськими. Тут часто можна зустріти
українські слова «жито», «рілля», «сочевиця», «зоря», «подружжя», «наймит», «орати»,
«вабити», «мед», «страва».</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Завершальний
період формування української мови, на думку вчених, розпочався в XI ст. і
тривав до кінця XIII ст.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">За часів
князювання Володимира в Києві для князівських і боярських дітей було відкрито
першу школу. За повідомленням літописця, князь Ярослав Мудрий заснував школу,
де навчалося 300 дітей старост і священиків. Основу освіти становили
богослов’я, філософія, риторика і граматика. Вивчали на Русі й іноземні мови.
Кількома мовами володів Ярослав Мудрий, а його син Всеволод удома опанував п’ять
іноземних мов.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Осередками освіти
на Русі були церкви і монастирі, які також сприяли розвитку літератури та
мистецтва.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">2.<span style="">&nbsp;&nbsp; </span>Усна народна та
музична творчість.</span></b><span style="font-family: &quot;Arial&quot;,&quot;sans-serif&quot;;"> Краще зрозуміти духовне життя східних слов’ян дозволяє
усна народна та музична творчість доби Київської Русі. Усна народна творчість
цього періоду надзвичайно різноманітна: билини, перекази, пісні, загадки,
прислів’я, приказки, казки.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span></span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Терміни та поняття</span></b></p>

<p class="MsoNormal" style="text-indent: 17pt; line-height: 150%;"><b style=""><i style=""><span style="font-family: &quot;Arial&quot;,&quot;sans-serif&quot;;">Билина</span></i></b><i style=""><span style="font-family: &quot;Arial&quot;,&quot;sans-serif&quot;;"> — староруська епічна пісня-сказання про знаменні події з
життя народу і героїчні подвиги богатирів.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">У билинах
оспівувалися військові перемоги київських князів та їхніх дружин. До
найдавніших належить група билин про князя Володимира Красне Сонечко, який
разом із богатирями Іллею Муромцем, Альошою Поповичем та Добринею Микитичем
захищає Київську Русь від ворогів.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Чимало інформації
можна отримати за історичними переказами.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span></span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Документи розповідають</span></b></p>

<p class="MsoNormal" style="text-indent: 17pt; line-height: 150%;"><b style=""><i style=""><span style="font-family: &quot;Arial&quot;,&quot;sans-serif&quot;;">Історичний
переказ «Змієві вали»</span></i></b></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Вали ці зроблені
змієм, який пожирав людей. Якось цей змій побачив двох святих — Кузьму і
Дем’яна, погнався за ними, щоб їх з’їсти. Кузьма і Дем’ян (вони були ковалями)
встигли сховатися в кузню, де й зачинилися. Змій пролизав залізні двері кузні й
просунув туди язика. Тоді Дем’ян схопив кліщами змія за язика. Змій почав
просити, щоб його відпустили.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">—&nbsp;Досить,—
казав він,— будемо миритись: хай буде вашою половина світу, а половина моєю. Я
не буду чіпати вашої сторони, а ви — моєї. Переділимося!</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">—&nbsp;А як же
ділитися? — кажуть Кузьма і Дем’ян.— Ми можемо не узнати межі: ти будеш
показувати, що те твоя половина, а ми — що наша. Краще переорати пополам землю,
щоб ти не перелазив на наш бік брати людей; бери тільки своїх!</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Кузьма і Дем’ян
сказали тут же, що самі вони не в силі орати плугом. Тоді змій сказав, що він
переоре світ сам. На тому й погодились.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Кузьма і Дем’ян
запрягли змія в плуг, а самі пішли за ним і переорали так світ від моря до
моря. Та виявилося, що борозна була невелика, малопомітна. Тоді змій повернув
удруге в склад орати по тому місцю, так що вал вийшов удвічі вищим за попередній.
Дотягнувши до синього моря, змій дуже стомився, його мучила така сильна спрага,
що він обпився води і тріснув.</span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Запитання до документа</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">1.<span style="">&nbsp;&nbsp; </span>Історія виникнення якої споруди описана в
переказі?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">2.<span style="">&nbsp;&nbsp; </span>Чому, на вашу думку, русичі могли назвати
укріплення, споруджені для захисту Русі від нападів печенігів, «Змієвими валами»?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Найдавнішими
серед східнослов’янських народних пісень є обрядові, які виникли ще в
дохристиянські часи. Вони були пов’язані зі святкуванням настання весни і
нового року, відзначенням свят урожаю і сонця, обрядами весілля і похорону.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Загадки,
прислів’я і приказки в стислій і дотепній формі відображають життєвий досвід і
мудрість народу.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">До доби Київської
Русі належить виникнення відомих усім казок про Бабу-Ягу, Змія Горинича, Кирила
Кожум’яку, Вернигору, Котигорошка та багато інших. У них русичі висловлювали
свої погляди на добро і зло, правду і кривду.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span></span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Цікаві факти</span></b></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Народні казки
можуть бути джерелом інформації про дійсні історичні події. Зокрема, в сюжеті
казки «Летючий корабель» є багато спільного з наведеною в «Повісті минулих літ»
розповіддю про помсту княгині Ольги древлянам за вбивство свого чоловіка.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Імена героїв
казок часто допомагають зрозуміти, якими були їхні вчинки в уявленні русичів.
Зокрема, ім’я відомого казкового персонажа Кощія Безсмертного походить від
руського слова «кощій», яке на Русі було синонімом слова «кочовик».</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Існує чимало
свідчень про те, що на Русі була для свого часу добре розвинута музична
творчість. Згадки про неї є в літописах, на малюнках Софійського собору в
Києві.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image106.jpg" v:shapes="_x0000_i1093" height="317" width="605"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Танці скоморохів. Малюнок із літопису.</span></i></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">&nbsp;</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Відомо, що на
Русі були поширені пісні, танці, гра на музичних інструментах. На міських
площах та в князівських палацах виступали скоморохи.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span></span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Терміни та поняття</span></b></p>

<p class="MsoNormal" style="text-indent: 17pt; line-height: 150%;"><b style=""><i style=""><span style="font-family: &quot;Arial&quot;,&quot;sans-serif&quot;;">Скоморохи</span></i></b><i style=""><span style="font-family: &quot;Arial&quot;,&quot;sans-serif&quot;;"> — мандрівні середньовічні актори і музиканти на Русі.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Скоморохи
виступали з танцями, водили дресированих ведмедів та інших тварин. Із писемних
джерел та за археологічними знахідками відомо, якими були тогочасні музичні
інструменти. Це гуслі, сопілки, гудки й бубни. На одній зі стін Софійського
собору в Києві зображено цілий ансамбль із семи виконавців.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image107.jpg" v:shapes="_x0000_i1094" height="207" width="186"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Зображення музик і танцюристів на фресках Софійського
собору в Києві та музичні інструменти часів Київської Русі.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image108.jpg" v:shapes="_x0000_i1095" height="368" width="500"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">В.Васнецов Гуслярі.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image109.jpg" v:shapes="_x0000_i1096" height="407" width="500"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">В.Васнецов. Баян</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Після прийняття
християнства церква стала засуджувати й переслідувати скоморохів за їхні «сатанинські»
забави. Православна церква сприяла поширенню на Русі хорового співу, стала
відома нотна система. Навчання співу стало одним з обов’язкових предметів, що
вивчався в тогочасній школі.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">3.<span style="">&nbsp;&nbsp; </span>Розвиток
архітектури й образотворчого мистецтва.</span></b><span style="font-family: &quot;Arial&quot;,&quot;sans-serif&quot;;"> Археологічні і літописні знахідки свідчать
про високий рівень розвитку архітектури Київської Русі.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span><b style="">Терміни
та поняття</b></span></p>

<p class="MsoNormal" style="text-indent: 17pt; line-height: 150%;"><b style=""><i style=""><span style="font-family: &quot;Arial&quot;,&quot;sans-serif&quot;;">Архітектура</span></i></b><i style=""><span style="font-family: &quot;Arial&quot;,&quot;sans-serif&quot;;"> — мистецтво проектування, спорудження та художнього
оздоблення будівель; будівельне мистецтво.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Зокрема, кожен із
великих руських «градів» мав досить складну для свого часу систему оборонних
укріплень. Вони складалися з валів, насипаних на дерев’яні кліті й оточених
глибоким ровом. На валах споруджувалися дерев’яні стіни з оборонними вежами.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image111.jpg" v:shapes="_x0000_i1097" height="332" width="505"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Десятинна церква. Реконструкція північного боку.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Аналіз літописних
свідчень дозволив дослідникам зробити висновок, що першою кам’яною світською
спорудою в Києві був імовірно, палац княгині Ольги. Першою кам’яною церковною
спорудою Київської Русі, як ви вже знаєте, уважається Десятинна церква,
збудована на Старокиївській горі наприкінці X ст. Вона стала кращою будівлею «міста
Володимира». Завдяки археологічним розкопкам ми знаємо, що це був великий храм,
внутрішній простір якого перекривався зводами у формі хреста, а літопис
повідомляє, що він мав багато куполів. Підлога була прикрашена мозаїкою з
кольорового мармуру надзвичайної краси, а стіни розписані фресками.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image112.jpg" v:shapes="_x0000_i1098" height="353" width="425"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">«Місто Володимира»<span style="">&nbsp;&nbsp;&nbsp;&nbsp; </span></span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Терміни та поняття</span></b></p>

<p class="MsoNormal" style="text-indent: 17pt; line-height: 150%;"><b style=""><i style=""><span style="font-family: &quot;Arial&quot;,&quot;sans-serif&quot;;">Мозаїка</span></i></b><i style=""><span style="font-family: &quot;Arial&quot;,&quot;sans-serif&quot;;"> — зображення або візерунок, зроблений з окремих, щільно
припасованих один до одного і закріплених на спеціальному розчині
різнокольорових шматочків скла, мармуру, камінців тощо.</span></i></p>

<p class="MsoNormal" style="text-indent: 17pt; line-height: 150%;"><b style=""><i style=""><span style="font-family: &quot;Arial&quot;,&quot;sans-serif&quot;;">Фреска</span></i></b><i style=""><span style="font-family: &quot;Arial&quot;,&quot;sans-serif&quot;;"> — картина, написана фарбами (водяними або на вапняному
молоці) на свіжій вогкій штукатурці.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">У Києві археологи
також виявили залишки двох князівських палаців із повздовжніми фасадними галереями,
збудованих наприкінці X — на початку XI ст.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Справжнім
шедевром архітектури Київської Русі вважається Софійський собор у Києві.
Закладаючи собор, князь Ярослав залишив йому центральне і найвище місце в «місті
Ярослава». Тому через які б ворота мандрівник не входив у Київ, йому перш за
все було видно багатокупольну споруду Софійського собору. Зовні собор
вирізнявся винятковою красою. Це був величний хрестово-купольний храм,
внутрішній простір якого складався з п’яти нефів — повздовжних просторів між
рядами стовпів. Із півночі, заходу й півдня його оточував подвійний ряд
галерей, а зверху він був увінчаний тринадцятьма куполами.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image114.jpg" v:shapes="_x0000_i1099" height="989" width="506"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Мозаїка Марії-Оранти в Софійському соборі.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image116.jpg" v:shapes="_x0000_i1100" height="545" width="552"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Мозаїка Христа-Пантократора в Софійському соборі в Києві</span></i><span style="font-family: &quot;Arial&quot;,&quot;sans-serif&quot;;">.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Уражають різноманітністю
образів мозаїки і фрески Софійського собору. На чільних місцях у храмі були
розташовані мозаїки Христа-Пантократора (Вседержителя) і Марії-Оранти
(Богоматері-Заступниці). У мозаїках Софійського собору руські майстри
використали смальту (кольорове скло) 177 відтінків. Близько <st1:metricconverter productid="3000 м2" w:st="on">3000 м<sup>2</sup></st1:metricconverter> у соборі
займали фрески. Особливістю Софійського собору стало те, що його прикрашають
одночасно мозаїки і фрески: за візантійською традицією, їх не поєднували в
одному храмі.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Довкола
Софійського собору на честь святих захисників князя Ярослава Мудрого і його
дружини Інгігерди було засновано монастирі з храмами Георгія та Ірини.
Археологічні розкопки виявили, що вони були схожі на Софійський собор, але мали
менші розміри. Крім Києва в першій половині XI ст. за прикладом Софії Київської
були зведені однойменні собори в Полоцьку та Новгороді.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image118.jpg" v:shapes="_x0000_i1101" height="454" width="605"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Софійський собор у Новгороді. Сучасний вигляд.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image120.jpg" v:shapes="_x0000_i1102" height="413" width="333"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Спасо-Преображенського собору в Чернігові. Сучасний
вигляд.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">У X — на початку
XI ст. в храмобудівництві Київської Русі переважали візантійські традиції. Їх
можна побачити в будівлях Десятинної церкви в Києві та Спасо-Преображенського
собору в Чернігові (1031—1036). Зведення Софійського собору стало своєрідною
перехідною межею й унаочнило появу нових слов’янських традицій в архітектурі Київської
Русі.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">До яскравих і
неповторних явищ образотворчого мистецтва Київської Русі, крім мозаїк і фресок,
належить іконопис.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span></span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Терміни та поняття</span></b></p>

<p class="MsoNormal" style="text-indent: 17pt; line-height: 150%;"><b style=""><i style=""><span style="font-family: &quot;Arial&quot;,&quot;sans-serif&quot;;">Ікона</span></i></b><i style=""><span style="font-family: &quot;Arial&quot;,&quot;sans-serif&quot;;"> — у православ’ї та католицизмі живописне, мозаїчне або
рельєфне зображення Христа, Богородиці, святих і подій зі Святого Письма, якому
поклоняються віруючі. Батьківщина ікон — Візантія. На Русі ікони писалися на
дошках.</span></i></p>

<p class="MsoNormal" style="text-indent: 17pt; line-height: 150%;"><b style=""><i style=""><span style="font-family: &quot;Arial&quot;,&quot;sans-serif&quot;;">Іконопис</span></i></b><i style=""><span style="font-family: &quot;Arial&quot;,&quot;sans-serif&quot;;"> — мистецтво малювання ікон.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Спочатку ікони
завозилися з Візантії та Болгарії, але невдовзі на Русі сформувалися місцеві
традиції іконопису. Руські майстри завжди дотримувалися візантійського канону
(твердо встановленого правила, що служило зразком) іконопису, який оберігався
православною церквою, але ніколи не копіювали візантійські ікони.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><img src="/images/uh7b/history7_files/image121.jpg" v:shapes="_x0000_i1103" height="450" width="329"></span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">В. Васнецов. Іконописець Аліпій.</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>Цікаві факти</span></b></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Кольори, які
використовуються в іконописі, мають певне значення. Найвище місце за своїм
значенням займає золотий або жовтий, який символізує Царство небесне. Чим
ближче до золотого був розташований на іконі інший колір, тим він є вагомішим.
Білий колір означає Преображення Господнє — той стан, коли земна людська
природа перетворюється на вищу, духовну. Синій символізує небеса, а блакитний і
зелений — усе земне. Пурпурний колір використовують для зображення царської
влади. Червоний мав два значення: божественної енергії, життєдайної сили і
перемоги, а також зображення святих мучеників, які пролили свою кров за віру
Христову. Єдиним кольором, що мав негативне значення, уважався чорний. Він
символізував скорботу або пекло. На іконах його намагалися використовувати дуже
рідко.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span></span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Висновки.</span></b><span style="font-family: &quot;Arial&quot;,&quot;sans-serif&quot;;"> Писемність у східних слов’ян виникла задовго до
прийняття християнства. Після охрещення Русі князем Володимиром існуюча система
письма стала витіснятися кирилицею.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>Дослідження загального ходу мовного
розвитку на східнослов’янській території дозволили вченим визначити явища, які
свідчать про формування української мови.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>До вагомих здобутків культури Русі
належать її усна народна та музична творчість. У них убачають витоки сучасного
українського фольклору.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>Високого рівня розвитку досягли
архітектура й образотворче мистецтво Київської Русі. Руські будівничі та
художники використовували у своїй творчості надбання майстрів Візантії,
розвиваючи й удосконалюючи їхні творчі прийоми.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span></span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Запам’ятайте дати</span></b></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">XI — кінець XIII
ст.— завершальний період формування української мови.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Запитання і завдання<span style="">&nbsp;&nbsp; </span></span></b></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;">Перевірте себе</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">1.<span style="">&nbsp;&nbsp; </span>До якого століття належать перші повідомлення
про наявність власної писемності у східних слов’ян?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">2.<span style="">&nbsp;&nbsp; </span>Що таке кирилиця?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">3.<span style="">&nbsp;&nbsp; </span>За правління якого князя на Русі було відкрито
першу школу для князівських і боярських дітей?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">4.<span style="">&nbsp;&nbsp; </span>Про що розповідалося в руських билинах?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">5.<span style="">&nbsp;&nbsp; </span>Кого на Русі називали скоморохами?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">6.<span style="">&nbsp;&nbsp; </span>Як ставилася до скоморохів православна
церква?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">7.<span style="">&nbsp;&nbsp; </span>Яку назву мала перша кам’яна церква на Русі?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">8.<span style="">&nbsp;&nbsp; </span>Що таке мозаїка?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">9.<span style="">&nbsp;&nbsp; </span>Що таке фреска?</span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>Подумайте і
дайте відповідь</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">1.<span style="">&nbsp;&nbsp; </span>Як виникла східнослов’янська писемність?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">2.<span style="">&nbsp;&nbsp; </span>Як відбувався процес становлення української
мови?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">3.<span style="">&nbsp;&nbsp; </span>Назвіть факти, які свідчать про досягнення
освіти на Русі.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">4.<span style="">&nbsp;&nbsp; </span>Яку роль для вивчення духовного життя
Київської Русі відіграє усна народна та музична творчість?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">5.<span style="">&nbsp;&nbsp; </span>Охарактеризуйте розвиток руської архітектури
та образотворчого мистецтва.</span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>Виконайте
завдання</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Складіть таблицю «Досягнення
культури Київської Русі».</span></p>

<table class="MsoNormalTable" style="border-collapse: collapse; border: medium none;" border="1" cellpadding="0" cellspacing="0">
 <tbody><tr style="">
  <td style="width: 232.2pt; border: 1pt solid windowtext; padding: 0cm 5.4pt;" valign="top" width="310">
  <p class="MsoNormal" style="line-height: 150%;"><span style="font-family: &quot;Arial&quot;,&quot;sans-serif&quot;;">Галузь культури</span></p>
  </td>
  <td style="width: 232.25pt; border-width: 1pt 1pt 1pt medium; border-style: solid solid solid none; border-color: windowtext windowtext windowtext -moz-use-text-color; padding: 0cm 5.4pt;" valign="top" width="310">
  <p class="MsoNormal" style="line-height: 150%;"><span style="font-family: &quot;Arial&quot;,&quot;sans-serif&quot;;">Основні досягнення</span></p>
  </td>
 </tr>
 <tr style="">
  <td style="width: 232.2pt; border-right: 1pt solid windowtext; border-width: medium 1pt 1pt; border-style: none solid solid; border-color: -moz-use-text-color windowtext windowtext; padding: 0cm 5.4pt;" valign="top" width="310">
  <p class="MsoNormal" style="line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>
  </td>
  <td style="width: 232.25pt; border-width: medium 1pt 1pt medium; border-style: none solid solid none; border-color: -moz-use-text-color windowtext windowtext -moz-use-text-color; padding: 0cm 5.4pt;" valign="top" width="310">
  <p class="MsoNormal" style="line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>
  </td>
 </tr>
</tbody></table>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><i style=""><span style="font-family: &quot;Arial&quot;,&quot;sans-serif&quot;;"><span style="">&nbsp;&nbsp;&nbsp;&nbsp;&nbsp; </span>Для допитливих</span></i></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">Використовуючи
додаткову літературу або ресурси Інтернету, підготуйте повідомлення за темою «Софія
Київська — перлина архітектури Київської Русі».</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Запитання та завдання для узагальнення за темою «Київська
Русь наприкінці X — у першій половині XI ст.»</span></b></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">1.<span style="">&nbsp;&nbsp; </span>Складіть перелік подій з історії Київської
Русі кінця X — першої половини XI ст., які ви вважаєте найважливішими.
Обґрунтуйте свій вибір.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">2.<span style="">&nbsp;&nbsp; </span>Поясніть значення понять і термінів «Змієві вали»,
«шлюбна дипломатія», «Руська правда», «монастир», «соціальна верства», «фреска»,
«мозаїка», «ікона».</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">3.<span style="">&nbsp;&nbsp; </span>Яку роль відіграло для Київської Русі
запровадження християнства?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">4.<span style="">&nbsp;&nbsp; </span>За розвитком Київської Русі кінця X — першої
половини XI ст. розкрийте роль князівської влади в державному житті.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">5.<span style="">&nbsp;&nbsp; </span>Якими, на вашу думку, є підстави для того,
щоб стверджувати, що культура Київської Русі досягла високого рівня розвитку?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">6.<span style="">&nbsp;&nbsp; </span>Виконайте завдання за історичною картою:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">1)<span style="">&nbsp; </span>Як змінилася територія Київської Русі
наприкінці X — у першій половині XI ст. в порівнянні з попереднім періодом її
розвитку?</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">2)<span style="">&nbsp; </span>Назвіть території, приєднані до Київської Русі
за князювання Володимира та Ярослава.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">3)<span style="">&nbsp; </span>Покажіть на карті основні походи Володимира та
Ярослава.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">7.<span style="">&nbsp;&nbsp; </span>Назвіть роки правління князів Володимира та
Ярослава. Порівняйте їхню внутрішню і зовнішню політику. Визначте її значення та
наслідки.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">8.<span style="">&nbsp;&nbsp; </span>Складіть характеристики Володимира і Ярослава
як особистостей та історичних діячів.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">9.<span style="">&nbsp;&nbsp; </span>Наведіть факти, які підтверджують думку, що
за князювання Володимира та Ярослава Київська Русь досягла свого розквіту.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>

<p class="MsoNormal" style="text-indent: 17pt; line-height: 150%;"><b style=""><span style="font-family: &quot;Arial&quot;,&quot;sans-serif&quot;;">Тестові завдання до теми «Київська Русь наприкінці X — у
першій половині XI ст.»</span></b></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">1.<span style="">&nbsp;&nbsp; </span>Володимир став єдиновладним правителем Русі:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) 977 р.; б) 980
р.; в) 981 р.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">2.<span style="">&nbsp;&nbsp; </span>Систему укріплень «Змієві вали» було
збудовано для захисту від нападів:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) хозарів; б)
печенігів; в) візантійців.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">3.<span style="">&nbsp;&nbsp; </span>Князь Володимир розпочав запроваджувати
християнство як державну релігію Київської Русі:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) 978 р.; б) 981
р.; в) 988 р.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">4.<span style="">&nbsp;&nbsp; </span>Перше писане зведення норм давньоруського
права мало назву:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) «Устав
земляний»; б) «Повість минулих літ»; в) «Руська правда».</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">5.<span style="">&nbsp;&nbsp; </span>На місці біля Києва, де князь Ярослав Мудрий
розбив печенігів, було збудовано:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) Десятинну
церкву; б) Софійський собор; в) Києво-Печерський монастир.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">6.<span style="">&nbsp;&nbsp; </span>Установіть відповідність між доньками князя
Ярослава та європейськими правителями, за яких вони вийшли заміж.</span></p>

<table class="MsoNormalTable" style="border-collapse: collapse;" border="0" cellpadding="0" cellspacing="0">
 <tbody><tr style="">
  <td style="width: 4cm; padding: 0cm 5.4pt;" valign="top" width="151">
  <p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">1) Анна</span></p>
  </td>
  <td style="width: 270pt; padding: 0cm 5.4pt;" valign="top" width="360">
  <p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) угорський
  король Андрій І</span></p>
  </td>
 </tr>
 <tr style="">
  <td style="width: 4cm; padding: 0cm 5.4pt;" valign="top" width="151">
  <p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">2) Анастасія</span></p>
  </td>
  <td style="width: 270pt; padding: 0cm 5.4pt;" valign="top" width="360">
  <p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">б) норвезький
  король Гаральд ІІІ</span></p>
  </td>
 </tr>
 <tr style="">
  <td style="width: 4cm; padding: 0cm 5.4pt;" valign="top" width="151">
  <p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">3) Єлизавета</span></p>
  </td>
  <td style="width: 270pt; padding: 0cm 5.4pt;" valign="top" width="360">
  <p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">в) французький
  король Генріх I</span></p>
  </td>
 </tr>
</tbody></table>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">7.<span style="">&nbsp;&nbsp; </span>До складу князівської ради входили представники
таких соціальних верств:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) смерди; б)
бояри; в) старші дружинники; г) рядовичі; д) закупи; е) міська знать; є) вище
духовенство.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">8.<span style="">&nbsp;&nbsp; </span>Народні збори всього дорослого вільного
населення, які приймали рішення з важливих громадських і державних справ,
називалися:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">в) вічем; б)
князівською радою; в) старшою дружиною.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">9.<span style="">&nbsp;&nbsp; </span>Найбільшою частиною населення Київської Русі
були:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) бояри; б)
ремісники; в) смерди.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">10.<span style="">&nbsp;&nbsp;&nbsp;&nbsp;&nbsp; </span>Мандрівних середньовічних акторів і
музикантів на Русі називали:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) холопами; б)
закупами; в) скоморохами.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">11.<span style="">&nbsp;&nbsp;&nbsp;&nbsp;&nbsp; </span>Картина, написана водяними фарбами на
свіжій вогкій штукатурці,— це:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) мозаїка; б)
фреска; в) ікона.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">12.<span style="">&nbsp;&nbsp;&nbsp;&nbsp;&nbsp; </span>Першим кам’яним храмом Київської Русі
вважається:</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">а) Десятинна
церква; б) Софійський собор; в) Києво-Печерський монастир.</span></p>

<p class="MsoNormal" style="text-indent: 17pt; line-height: 150%;"><span style="font-family: &quot;Arial&quot;,&quot;sans-serif&quot;;">&nbsp;</span></p>
