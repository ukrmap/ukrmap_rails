<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;;">§</span></b><b style=""><span style="font-size: 14pt; font-family: &quot;Times New Roman&quot;,&quot;serif&quot;;"> 26. Рельєф дна Світового океану</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Пригадайте, чим земна кора океанічного типу
відрізняється від материкової.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Рельєф
дна океанів.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Рельєф дна Світового океану похований під товщею
води. Розрізнити нерівності на ньому можна за глибинами. Вимірюють їх <i style="">ехолотом</i>. Цей прилад із судна посилає у
воду звукові сигнали. Вони досягають дна, відбиваються від нього і повертаються
назад. Дослідники фіксують час, протягом якого звук пройшов до дна і назад.
Знаючи швидкість поширення звуку у воді (1 500 м/с), можна визначити глибину
океану. Нині на допомогу прийшли космічні й підводні апарати, здатні
фотографувати дно океанів. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Це дало змогу скласти карти рельєфу дна морів і
океанів. Вони дають можливість бачити, що рельєф океанічного дна не менш
складний, ніж на суходолі. На кожній фізичній карті разом зі шкалою висот
вміщують і шкалу глибин. Користуючись нею, можна визначити глибини морів і
океанів. З’ясувалося, що на дні, як і на суходолі, найбільшими формами рельєфу
є підводні рівнини й гори. Крім того, чітко простежуються частини океанічного
дна: п<span style="">ідводна окраїна материків,</span>
ложе і серединно-океанічні хребти.</span><span style="font-size: 14pt; font-family: &quot;Times New Roman&quot;,&quot;serif&quot;;"> <span style=""></span></span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;"> <img src="/images/g6b/rozdil3_files/image137.gif" v:shapes="_x0000_i1093" height="547" width="628"> </span></p>

<p class="MsoNoSpacing"><b style=""><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Мал. Рельєф дна океану </span></i></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">&nbsp;</span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Підводна окраїна материків</span></b><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Межа між материками й океанами
проходить не береговою лінією, а під водою. Частина материкової земної кори
продовжується під водами океанів. Тому ця частина дна й отримала назву
підводної окраїни материків. Уздовж узбережжя материків тягнеться <i style="">ш<span style="">ельф</span></i><span style=""> (</span>материкова обмілина). Ця ділянка
справді мілководна: до 200 м завглибшки. Шельф є підводною слабо нахиленою
рівниною. Його ширина різна. Шельф вкритий осадовими уламковими породами,
принесеними річками з суходолу. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Глибше,
до 3000 м, розташовується <i style="">материковий
схил</i>. Це досить крутий уступ. У багатьох місцях він порізаний глибокими
долинами. Нижня частина схилу має вигляд хвилястої нахиленої рівнини. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Там, де</span><span style="font-size: 14pt; font-family: &quot;Times New Roman&quot;,&quot;serif&quot;;"> материковий схил переходить до ложа
океану, розташовуються глибоководні моря. З боку океану їх обрамляють <i style="">ланцюги островів</i>. Такі острови є
величезними підводними хребтами, вершини яких здіймаються над водою. До
островів прилягають глибоководні <i style="">жолоби</i>.
Це довгі й вузькі западини з крутими схилами, що мають значні глибини (понад 6
000 м). Яскравим прикладом такого поєднання є <i>Охотське море, Курильські
острови </i><span style="">і<i> Курило-Камчатський
жолоб</i></span>. Перехідні зони є поясами високої сейсмічності. Там часто
бувають землетруси й виверження вулканів. І тільки за жолобами починається ложе
океану.</span></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Ложе
океану.</span></b><span style="font-size: 14pt; font-family: &quot;Times New Roman&quot;,&quot;serif&quot;;">
Ложе океану – це центральна найбільша частина дна Світового океану. Його глибин
сягають 4 000–6 000 м. Ложе має земну кору океанічного типу. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Рельєф
ложа є поєднанням гігантських рівнин –<u> </u><i style="">улоговин</i>. У їх центральних частинах шар осадових порід дуже тонкий.
Він утворений вулканічним пилом, скелетами морських організмів. Нагромаджується
він дуже повільно: 1 мм за тисячу років. Іноді в улоговинах височать конуси
підводних вулканів. Діючі – вивергають лаву, що осідає на дні. Згаслі вулкани
мають плоскі вершини, їх вирівнюють морські течії. Улоговини розділені
гірськими хребтами. Наприклад, на дні Північного Льодовитого океану здіймаються
<i>хребти</i> <i>Ломоносова </i>і <i>Менделєєва</i>. </span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Серединно-океанічні хребти.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Майже посередині океанів
проходять валоподібні підняття океанічної кори. Їх називають
серединно-океанічними хребтами. Це грандіозні гірські споруди. Вони
безперервною широкою смугою <span style="">простягаються
дном </span>усіх океанів, утворюючи ланцюг завдовжки майже 70 000 км. Висота
хребтів відносно дна перевищує <span style="">3 000 м</span>.
<span class="SpellE"><i>Серединноатлантичний</i></span><i> хребет</i> поділяє
ложе Атлантичного океану на дві частини. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Серединно-океанічні
хребти розсічені уздовж глибокою ущелиною з крутими схилами. <span style="">Її дно перетинають тріщини, з яких
виливається лава. На схилах </span>скупчуються вулкани. Вершини <span style="">вулканічних гір </span>іноді досягають
поверхні океану й утворюють острови із застиглої лави (наприклад, <i>о.
Ісландія</i>). Ц<span style="">е свідчення того, що </span>серединно-океанічні
хребти є зонами вулканізму й землетрусів. </span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Зміни рельєфу дна Океану.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Рельєф дна океанів, як суходолу,
формують внутрішні і зовнішні процеси. Внутрішні процеси утворюють підводні
хребти, вулкани, глибоководні жолоби. Найбільші зміни поверхні дна пов’язані із
землетрусами і виверженнями вулканів.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Зовнішні
процеси забезпечують знесення і нагромадження осадових порід на дні. Це
призводить до вирівнювання підводних форм рельєфу. Найбільше осадових порід
нагромаджується біля материкового схилу. У центральних частинах Океану вони
нагромаджуються дуже повільно: шар в 1 мм – за тисячу років.</span></p>

<p class="MsoNoSpacing"> <img src="/images/g6b/rozdil3_files/image004.gif" v:shapes="_x0000_s1072" align="left" height="98" hspace="12" width="98"> <b style=""><span style="font-size: 14pt; font-family: &quot;Times New Roman&quot;,&quot;serif&quot;;"></span></b></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;;">Запитання і
завдання</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">1. Як можна визначити нерівності океанічного дна?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">2. На які частини ділять дно Світового океану?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">3. Назвіть основні<span style="">&nbsp;
</span>форми рельєфу дна океанів.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">4. У чому подібність рівнин суходолу і дна Світового
океану?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">5. Розкажіть про серединно-океанічні хребти.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">6. Швидкість звуку у воді складає приблизно 1 500 м
за секунду. Визначте глибину дна, якщо звук ехолота йшов<span style="">&nbsp; </span>до дна 2,5 секунди.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">7. Охарактеризуйте рельєф дна Індійського океану по
20<sup>0</sup> пд. ш.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">8. Встановіть, які планетарні (найбільші) форми
рельєфу відповідають земній корі материкового, а які – океанічного типу.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">9. Які основні форми рельєфу суходолу відповідають
стійким ділянкам земної кори – платформам, а які – рухомим сейсмічним поясам?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">10. Які частини дна океанів збігаються з рухомими
сейсмічними поясами?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

