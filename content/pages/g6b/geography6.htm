<h1>В. М. Бойко, С. В. Міхелі <br/><br/>Загальна географія 6 клас</h1>

<h3 align="center">Дорогі друзі!</h3>

<br/><br/>
<p>До географії і географічних карт у людей завжди існував природний потяг, тому що
це допомагає їм з’ясувати своє місце у просторі. Вивчаючи у 6 класі курс
“Загальна географія”, ви дізнаєтеся про мандрівників, їх подорожі і відкриття,
що забезпечили географічне пізнання Землі. Ви навчитеся розуміти “мову” плану
місцевості і географічної карти, які відображають земну поверхню. Ви відкриєте
для себе оболонки-сфери нашої планети (літосферу, гідросферу, атмосферу,
біосферу), що разом формують особливу географічну оболонку Землі. Ви
ознайомитеся з розміщенням і культурними особливостями народів і держав.
Насамкінець, ви зрозумієте, який влив на природу земної кулі здійснює людство
своєю господарською діяльністю.</p>

<p>Вдумливо читайте кожний параграф. Якщо в ньому зустрічається назва географічного
об’єкта, обов’язково знаходьте його на карті, що супроводжує текст. Зверніть
увагу на запитання і завдання для роботи з картою. Вони допоможуть вам зрозуміти
просторові особливості, повторити і запам’ятати вивчене.</p>

<p>Вивчення географії дає людині цілісне уявлення про рідний край, свою країну, Землю.
Географічні знання, набуті в школі, у майбутньому допомагатимуть вам розуміти
поточні події і свідомо користуватися різноманітною картографічною інформацією.</p>

<br/><br/>
<center>
  <img src="/images/g6b/geography6_data/image002.gif" height="416" width="623"/>
</center>
