<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;;">§ 17. Внутрішня
будова Землі</span></b></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Нині вчені знають про внутрішню будову Землі менше,
ніж, скажімо, про космічне оточення нашої планети. Проникнути в надра можна лише
“на крилах науки”. Те, що розташоване у нас під ногами, вперто зберігає свої
таємниці. Вчені припускають, що Земля<b> </b>складається з трьох основних
частин: ядра, мантії і земної кори. </span></p>

<p class="MsoNoSpacing"><b><i><span style="font-size: 14pt; font-family: &quot;Times New Roman&quot;,&quot;serif&quot;;"> <img src="/images/g6b/rozdil3_files/image098.gif" v:shapes="_x0000_i1073" height="547" width="553"> </span></i></b></p>

<p class="MsoNoSpacing"><i><span style="font-size: 14pt; font-family: &quot;Times New Roman&quot;,&quot;serif&quot;;">Мал. Внутрішня будова Землі</span></i></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Ядро.</span></b><b><span style="font-size: 14pt; font-family: &quot;Times New Roman&quot;,&quot;serif&quot;;"> </span></b><span style="font-size: 14pt; font-family: &quot;Times New Roman&quot;,&quot;serif&quot;;">Ядро – це центральна, серцевинна частина
земної кулі. Воно поки що є загадкою для науки. Впевнено можна казати лише про
його радіус – близько 3500 км. Учені вважають, що зовнішня частина ядра
перебуває в розплавлено-рідкому стані, а внутрішня – в твердому. Припускають
також, що ядро складається з речовини, схожої на метали (із заліза з домішками
кремнію або із заліза і нікелю, є й інші припущення). Температура в ядрі
досягає 5 000<sup>0 </sup>С. </span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Мантія<i>.</i></span></b><span style="font-size: 14pt; font-family: &quot;Times New Roman&quot;,&quot;serif&quot;;"> Це – внутрішня оболонка, яка вкриває
ядро (з грецької “мантія” – “покривало”). Її потужність майже 3 000 км. Мантія
– найбільша з внутрішніх оболонок планети (83 % об’єму Землі). Мантію, як і
ядро, ніхто ніколи не бачив. Припускають, що, чим ближче до центра Землі, тим
тиск у ній більший, а температура вища: від кількох сотень градусів до
+2&nbsp;500 <sup>0</sup>С. При такій температурі речовина мантії мала б бути
розплавленою, але плавленню заважає великий тиск. Тому вважають, що вона
тверда, але водночас і розпечена. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Вчені
припускають, що верхня частина мантії складена щільними породами, тобто вона
тверда. Проте в ній на глибині 50–250 км від поверхні Землі розміщується
частково розплавлений шар – <b style=""><i style="">астеносфера</i></b>. Він порівняно м’який і
пластичний, як пластилін чи віск. Ця речовина мантії здатна повільно текти і
таким способом переміщуватися. Швидкість переміщення дуже невелика – декілька
сантиметрів за рік. Проте це відіграє вирішальну роль у рухах земної кори, про
які йтиметься далі.</span></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Земна
кора.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Земна кора – верхній твердий шар нашої планети.
Порівняно з ядром і мантією, вона дуже тонка. Товща (потужність) земної кори найбільша
під горами – 70 км, під рівнинами вона становить 35–40 км, а під океанами –
лише 5–10 км. Земну кору часто порівнюють зі шкіркою яблука на противагу усій
його м’якоті. Проте, це та земна твердь, що є для людей основою світу. Саме на
цій тонкій земній корі збудовано міста, по ній ходять люди, течуть річки, в
зниженнях лежать моря і океани, з неї видобувають корисні копалини. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Зазирнути
в глиб земної кори допомагають шахти і свердловини, що створюються для
видобування корисних копалин. Люди давно помітили, що в шахтах із збільшенням
глибини температура підвищується. Наприклад, на глибині 1000 м шахтарі працюють
в умовах спеки (близько +30 <sup>0</sup>С). Тепло земній корі передається від
мантії. З науковою метою геологи бурять надглибокі свердловини. Найглибша з них
(до 15 км) пробурена в Росії на <i>Кольському півострові</i>. Із таких вузьких
отворів дістають зразки речовини і ретельно її досліджують. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Найкраще
будова земної кори відома в поверхневій частині на суходолі. Її видно у
відслоненнях на схилах гір, крутих берегах річок, кар’єрах. На поверхневий шар
земної кори впливає сонячне проміння. Влітку він прогрівається, восени
охолоджується, взимку промерзає, а навесні розтає і поступово знову
нагрівається. Проте, вже на глибині 20-30 м, незалежно від пір року, температура
цілий рік утримується однакова. А далі з глибиною вона починає підвищуватися. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Земна кора разом з верхньою мантією утворюють
оболонку – <b><i style="">літосферу</i></b>. Вона є
єдиним твердим (“кам’яним”) шаром, який ніби плаває в пластичній астеносфері.
Товщина літосфери різна: під океанами – близько 50 км, на материках – до 200
км.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Із внутрішньою будовою Землі пов’язано багато
запитань, важливих для<span style="">&nbsp; </span>людей. Чому
трапляються землетруси і як їх завбачувати? Чи рухаються материки? Чи вистачить
корисних копалин і де їх шукати? Як бачимо, існує чимало таємниць, ключ до яких
лежить глибоко в надрах планети. Їх пізнання дасть змогу прочитати кам’яний
літопис Землі. В ньому – інформація про речовини й енергію земних глибин.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Склад,
будову й історію розвитку Землі вивчає наука <b style=""><i style="">геологія</i></b>. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"> <img src="/images/g6b/rozdil3_files/image004.gif" v:shapes="_x0000_s1058" align="left" height="98" hspace="12" width="98"> <b style=""><span style="font-size: 14pt; font-family: &quot;Times New Roman&quot;,&quot;serif&quot;;">Запитання і завдання</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">1.
Яку внутрішню будову має Земля?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">2.
Що вам відомо про ядро нашої планети?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">3.
Розкажіть про мантію Землі.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">4.
Покажіть на карті півкуль місця, де земна кора може мати найбільшу потужність і
де – найменшу. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">5.
Що таке літосфера?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">6.
Навіщо вчені намагаються проникнути в надра Землі?</span></p>

<p class="MsoNormal" style="text-align: justify;"><span style="font-size: 14pt; line-height: 115%;">&nbsp;</span></p>

<p class="MsoNormal" style="text-align: justify;">&nbsp;</p>

