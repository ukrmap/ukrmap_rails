<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;;">§ 46. Робота
річок </span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Пригадайте, яку роботу виконують тимчасові та
постійні потоки води.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Робота
річка.</span></b><span style="font-size: 14pt; font-family: &quot;Times New Roman&quot;,&quot;serif&quot;;">
Ви вже знаєте, що річки є потужною зовнішньою силою, яка перетворює поверхню.
Найперше річки виконують <i style="">руйнівну роботу</i>.
Століттями струмки, річечки та ріки розмивають, точать, свердлять гірські
породи, аж поки не вироблять собі шлях до моря. Цей шлях – річкова долина. Але
й після її створення вода не зупиняється. Вона вгризається в уступи берегів,
розширює і поглиблює долину. Руйнівна робота річки називається <i style="">річковою ерозією</i>.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Зруйновані
подрібнені породи (пісок, глину, гальку) річки <u>переносять</u> вниз за
течією. Поступово вони <u>відкладають</u> їх у руслі та гирлі. У руслах річок з
наносів утворюються пляжі, коси і острови. В гирлах принесені річкою породи
відкладаються на дні. З року в рік в гирлі річка стає мілкішою. Там виникають
невеликі острівці, складені з принесених наносів. З часом острівці з’єднуються
і утворюють рівнину – дельту. Дельта постійно росте і висувається в море. Так,
дельта <i>річки</i> <i>Міссісіпі</i> щорічно висувається в Мексиканську затоку
на 100 м. Дельта вкрита рослинністю і порізана численними рукавами і протоками.
На дельті оселяються люди. А річка продовжує нести породи і утворювати все нові
й нові острівці, нові ділянки суходолу. Одна з <span style="">найбільших дельт</span> – у Амазонки. Ширина дельти складає 335 км. Серед
сотень островів дельти є і досить великі. Так, острів <span class="SpellE">Маражо</span>
має таку саму площу, як і європейська держава Швейцарія.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><img src="/images/g6b/rozdil3_files/image008.gif" v:shapes="_x0000_s1129" align="left" height="74" hspace="12" width="58"> <i style=""><span style="font-size: 14pt; font-family: &quot;Times New Roman&quot;,&quot;serif&quot;;"><span style="">Цікава
географія</span></span></i></p>

<p class="MsoNoSpacing"><b><i><span style="font-size: 14pt; font-family: &quot;Times New Roman&quot;,&quot;serif&quot;; color: black;">Чому не зникають материки?</span></i></b><b><i><span style="font-size: 14pt; font-family: &quot;Times New Roman&quot;,&quot;serif&quot;;"> </span></i></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;; color: black;">Щорічно річки відбирають у континентів 12 км<sup>3</sup> твердих
речовин і несуть їх у моря. Для суходолу достатньо 10 <span class="SpellE">млн</span>
років, щоб уся його поверхня змилася, розчинилася і попливла разом з річковою
водою в океан. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;; color: black;">&nbsp;</span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Характер течії річок.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Напрямок, характер і здатність річок
виробляти собі долину залежать перш за все від рельєфу. <i style="">Напрямок течії </i>річки визначається загальним нахилом поверхні, якою
вона тече. Так, територія, якою протікає Дніпро, нахилена на південь, тому й
річка тече на південь. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Чим
більший похил поверхні, тим сильніше річка її руйнує, тим глибшою буде річкова
долина. <i style="">Гірські річки</i> течуть в горах,
де місцевість має великий похил поверхні. Тому вони мають велику швидкість і
бурхливу течію. Такий характер течії обумовлює утворення глибоких і вузьких
річкових долин. Сотні тисяч років йдуть на те, щоб річка прорізала в горах
долину. <i style="">Рівнинні річки </i>течуть
рівнинами. Рівнини мають незначний похил поверхні.<span style="">&nbsp; </span>Тому швидкість течії рівнинних річок невелика
– близько 1 м/с. Вони течуть повільно та спокійно. Не маючи сили, достатньої
для того, щоб прокласти собі прямий шлях, рівнинна річка обходить перепони і
виробляє широку, але неглибоку долину, дном якої звивається її русло. Так, <i>Дніпро</i>
нижче Києва змушений огинати виступ Придніпровської височини. Тому він
відхиляється на південний схід і лише після Дніпропетровська знову повертає на
південь. Рівнинними річками є також <i>Волга</i>, <i>Амазонка </i>та ін. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">В
природі багато річок, що починаються в горах і мають характер гірських. Але
потім вони виходять на рівнину і стають рівнинними. Такими є, наприклад <i>Дунай,
<span class="SpellE">Янцзи</span></i>. </span></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Пороги
і водоспади.</span></b><span style="font-size: 14pt; font-family: &quot;Times New Roman&quot;,&quot;serif&quot;;">
<span style="">Дно річок складене різними за твердістю
гірськими породами. М’якші породи легко розмиваються течією, твердіші – значно
повільніше. Тверді породи (граніти, сланці) у вигляді </span>величезних
кам’яних глиб виступають з води, утворюючи <i style="">пороги</i>.
Вони виникають я<span style="">к на гірських, так і на
рівнинних річках. Пороги </span>різко міняють характер течії. Долаючи їх, річка
піниться, високо вгору летять бризки, виникають вири. У таких місцях рівнинні
річки схожі на гірські. Колись пороги були і на <i>Дніпрі</i>. Вони<span style="">&nbsp; </span>виступали з води від Дніпропетровська до
Запоріжжя, де Дніпро перетинає тверді кристалічні породи. Ця ділянка у 80 км
була непрохідною для суден. Після побудови греблі біля Запоріжжя утворилося
велике водосховище, яке поховало пороги глибоко під водою. Тепер вони не
заважають судноплавству.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Якщо
на річці є високий скелястий уступ, то вода з нього падає, утворюючи<span style="">&nbsp; </span><i style="">водоспад</i>.
Русло річки робить немовби стрибок з певної висоти. <span style="">Найвищий<span style="">&nbsp; </span>водоспад</span> на Землі
– <span class="SpellE"><i style="">Анхель</i></span> у
Південній Америці в басейні річки Оріноко. Вода там падає з висоти 1054 м на
дно глибокої ущелини. Одним із найвідоміших і найпотужніших у світі є <i>Ніагарський
водоспад</i> у Північній Америці. Вода, що падає з уступу заввишки 50 м створює
такий шум, що його чути на відстані 25 км. Недарма слово “Ніагара” індіанською
означає “ гримлячи вода”. Каміння, яке крутиться у вирах, пробурило під
водоспадом багатометровий котлован. В Україні невеликі водоспади є на гірських
річках Карпат і Криму.</span><span style="font-size: 14pt; font-family: &quot;Times New Roman&quot;,&quot;serif&quot;;" lang="RU"></span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;" lang="RU">&nbsp;</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;" lang="RU"><img src="/images/g6b/rozdil3_files/image214.gif" v:shapes="_x0000_i1126" height="416" width="623"> </span></p>

<p class="MsoNoSpacing"><b style=""><i style=""><span style="font-size: 14pt; font-family: &quot;Times New Roman&quot;,&quot;serif&quot;;" lang="RU">Мал. <span class="SpellE">Ніагарський</span> <span class="SpellE">водоспад</span></span></i></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;" lang="RU">&nbsp;</span></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Використання
річок.</span></b><span style="font-size: 14pt; font-family: &quot;Times New Roman&quot;,&quot;serif&quot;;">
Річки в природі мають велике значення. Вони є ланкою світового кругообігу води.
Водообмін у них відбувається через кожні 12 днів. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Річки
й для людей виконують величезну роботу. У першу чергу вони є головним джерелом
прісної води. А це найбільш життєво необхідна речовина для людини і всього
живого. Тому люди завжди оселялися поряд з річками. Саме біля великих рік
виникли великі цивілізації стародавнього світу. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Здавна
річки слугували шляхами сполучення. Вони полегшують людям доступ до моря.
Річкові перевезення приблизно в 3 рази дешевші, ніж залізничні. Річковими
водами зрошуються землі в посушливих районах. <span style="">Енергія текучої води широко використовується на гідроелектростанціях
(ГЕС) для отримання відносно дешевої електроенергії. Багато річкової води йде
використовують фабрики і заводи. Вода також необхідна для побутових потреб
людини. Водою обігрівається наше житло. Вода виконує роль санітара. Більшість
людей відпочивають біля річок, де можна вудити рибу, кататися на човні, купатися.
</span></span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Потреби у воді постійно зростають. Внаслідок цього
загострюється проблема нестачі прісної води і охорони річок від забруднення
відходами господарської діяльності. Тому жителям нашої планети потрібно дбати
про збереження “блакитних скарбів”, адже немає нічого ціннішого у світі за
звичайну чисту воду.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;"><img src="/images/g6b/rozdil3_files/image216.gif" v:shapes="_x0000_i1127" height="416" width="623"> </span></p>

<p class="MsoNoSpacing"><b><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Мал. Річки –
найдавніші шляхи сполучення людства</span></i></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing">
	<img src="/images/g6b/rozdil3_files/image197.gif" v:shapes="_x0000_s1130" align="left" height="98" hspace="12" width="98"> <b style=""><span style="font-size: 14pt; font-family: &quot;Times New Roman&quot;,&quot;serif&quot;;">Запитання і завдання</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">1.
Яку роботу виконують річки в природі?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">2.
Що таке дельта річки?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">3.
В дельті якої річки виникла одна з найдавніших держав світу – Єгипет?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">4.
Чим рівнинна річка відрізняється від гірської?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">5.
Поміркуйте, яка географічна інформація закладена у назву міста Запоріжжя?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">6.
Як люди використовують річки для своїх потреб?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">7.
Чому річки необхідно охороняти і дбайливо використовувати їх воду?</span></p>

<p class="MsoBodyText2">&nbsp;</p>

