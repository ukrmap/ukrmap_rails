<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;;">§ 50. Підземні
води</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Пригадайте кругообіг води в природі. Що відбувається
з водою, що потрапила на суходіл у вигляді опадів?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Вода під землею.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Величезна кількість води знаходиться у
нас під ногами – під землею. Її майже в 40 разів більше, ніж в усіх річках,
озерах і болотах світу. Вода, яка знаходиться у верхній частині земної кори,
називається <i style="">підземною</i>. В надра вода
надходить переважно з атмосферних опадів. Дощові і талі води просочуються в
глиб земної кори. Там вони нагромаджуються в порах і тріщинах порід. Гірські
породи можуть пропускати або не пропускати воду. Залежно від цього розрізняють
водопроникні і водонепроникні (водотривкі) шари гірських порід.</span></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Водопроникні
породи </span></i><span style="font-size: 14pt; font-family: &quot;Times New Roman&quot;,&quot;serif&quot;;">здатні
пропускати воду, тому що в них є пустоти – пори і тріщини. Чим крупніші
частинки породи, тим більші пори і тим легше проходить вода. Добре пропускають
воду пісок, гравій, галька, вапняк з тріщинами. Так, через товщі гальки вода за
добу просочується на 100 м, через пісок – на 10 м, через глину – на 1 мм.</span></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Водотривкі
породи</span></i><span style="font-size: 14pt; font-family: &quot;Times New Roman&quot;,&quot;serif&quot;;">
майже не пропускають воду. Такими є глина, пісковик, граніт, якщо в них немає
тріщин. Вода, що просочилася,<span style="">&nbsp; </span>на таких
породах затримується. Вона заповнює проміжки між частинками водопроникної
породи, що залягає вище, нагромаджується і утворює <i style="">водоносний шар</i>. </span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Ґрунтові й <span class="SpellE">міжпластові</span> води.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> В земній корі
пласти водопроникних і водотривких порід чергуються. Тому водоносні шари лежать
на різній глибині. Залежно від глибини їх залягання розрізняють ґрунтові та <span class="SpellE">міжпластові</span> води. </span></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Ґрунтові води</span></i><span style="font-size: 14pt; font-family: &quot;Times New Roman&quot;,&quot;serif&quot;;"> утворюють
верхній водоносний шар, який залягає на першому від поверхні водотривкому
пласті. Ці води не перекриті зверху водотривким шаром, тому поповнюються водою,
яка просочується з усієї поверхні, що розташована над ними. Рівень ґрунтових
вод змінюється залежно від кількості води, що просочилася. Так, навесні, після
танення снігу, він підвищується, наприкінці сухого літа – знижується. Зміна
рівня ґрунтових вод помітна в колодязях, з яких беруть питну воду. Якщо
водоносний шар розміщується під нахилом, то ґрунтові води в ньому повільно
(наприклад, в пісках зі швидкістю 1–2 м за добу) течуть у бік нахилу. В балках,
ярах і річкових долинах вони виходять на земну поверхню і утворюють <i style="">джерела</i>. Своєрідними джерелами є гарячі
джерела (<i><span style="">термальні</span></i>) та <i><span style="">гейзери</span></i>, які періодично викидають
воду і пару на висоту.</span></p>

<p class="MsoNoSpacing"><span class="SpellE"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Міжпластові</span></i></span><i style=""><span style="font-size: 14pt; font-family: &quot;Times New Roman&quot;,&quot;serif&quot;;"> води</span></i><span style="font-size: 14pt; font-family: &quot;Times New Roman&quot;,&quot;serif&quot;;"> залягають у водоносному шарі, який
лежить між двома водотривкими пластами. Вода може потрапити в цей шар тільки
там, де над ним відсутній водотривкий шар. Тому <span class="SpellE">міжпластові</span>
води поповнюються дуже повільно. Якщо водотривкі пласти залягають <span class="SpellE">чашоподібно</span>, а водоносний шар між ними повністю заповнений
водою, то <span class="SpellE">міжпластові</span> води перебувають під тиском і
називаються <i><span style="">напірними</span></i>.
Якщо до них пробурити свердловину, то вода під напором підніметься і вдарить
фонтаном. За здатність підніматися під напором свердловиною і фонтанувати <span class="SpellE">міжпластові</span> води називають <i><span style="">артезіанськими</span></i>. Така назва походить від назви провінції <span class="SpellE">Артуа</span> у Франції, де в ХІІ ст. вперше їх добули.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Водоносних
шарів в одній місцевості може бути декілька. Вони залягають на різній глибині
залежно від кліматичних умов: в посушливих умовах степів і пустель – значно
глибше, ніж в достатньо зволоженому помірному кліматі. </span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Робота підземних вод.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Підземні води, як і поверхневі,
здійснюють певну роботу в товщі земної кори. Проникаючи в гірські породи, вода
може їх розмивати і розчиняти. В легкорозчинних породах, якими є солі, гіпси,
вапняки, виникають порожнини – <i style="">печери</i>.
В Україні вони поширені в <i style="">Кримських горах</i>,
на <i style="">Поділлі</i>.<span style=""> Найбільшою печерою в світі є <i>Флінт-Мамонтова</i> (США) завдовжки 361
км. В Україні найбільші печери є на Поділлі – <i>Оптимістична</i> (201 км) та
Кримських горах – <i>Червона</i> (14 км). </span></span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Підземні
води забезпечують рослини вологою і розчиненими в них поживними речовинами.
Вони є важливим джерелом живлення річок і озер.</span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Використання підземних вод.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Для людини підземні води – це
справжнє багатство. Такі води, просочуючись у глиб, проходять через низку
природних фільтрів – шарів гірських порід різної щільності і тим самим чудово
очищуються. Підземна вода є найчистішою, найкращою питною водою. Тому з
давніх-давен люди її добувають, влаштовуючи колодязі. В Україні пробурені
тисячі артезіанських свердловин для забезпечення питною водою населення міст,
зрошення полів у районах, бідних на поверхневі води.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Підземні
води, що містять підвищену кількість розчинених солей і газів, називають <i><span style="">мінеральними</span></i>. Вони
використовуються з лікувальною метою. Біля мінеральних джерел будуються
санаторії. В Україні багато джерел з мінеральними водами. На їх базі виникли
курорти <span class="SpellE"><i>Моршина</i></span><i>, Трускавця, Хмільника,
Миргорода</i> та інших міст.</span></p>

<p class="MsoNoSpacing"><i><span style="font-size: 14pt; font-family: &quot;Times New Roman&quot;,&quot;serif&quot;;">Термальні </span></i><span style="font-size: 14pt; font-family: &quot;Times New Roman&quot;,&quot;serif&quot;;">підземні води з температурою понад +20 <sup>0</sup>С
використовують для опалення житлових будинків, теплиць, для виробництва
електроенергії. Гарячі води широко використовують в <i>Ісландії,</i> <i>Росії,
Японії</i> та інших країнах. </span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Охорона підземних вод.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Запаси підземних вод, як і поверхневих,
не є невичерпними. Нині на земній кулі пробурені мільйони свердловин, через які
дістають підземні води. А поповнення їх, особливо між пластових, відбувається
дуже повільно. Тому витрачати їх потрібно економно. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Як
і поверхневі, підземні води можуть забруднюватися. Забруднюють їх стічні води
підприємств, міст, що просочуються з поверхні. Підземні води забруднюються і
при внесенні в <span class="SpellE">грунт</span> мінеральних добрив. В <span class="SpellE">міжпластові</span> води може потрапляти нафта із свердловин при її
видобуванні. Щоб зберегти підземні води чистими, потрібно очищувати стічні води
і суворо слідкувати, щоб забруднюючі речовини не потрапляли під землю.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;"><img src="/images/g6b/rozdil3_files/image224.gif" v:shapes="_x0000_i1131" height="318" width="486"> <span style="">&nbsp;</span></span></p>

<p class="MsoNoSpacing"><b style=""><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Мал. Питна вода – з-під землі</span></i></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><img src="/images/g6b/rozdil3_files/image197.gif" v:shapes="_x0000_s1136" align="left" height="98" hspace="12" width="98"> <b style=""><span style="font-size: 14pt; font-family: &quot;Times New Roman&quot;,&quot;serif&quot;;">Запитання і завдання</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">1.
Чому одні гірські породи пропускають воду, а інші – ні?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">2.
Чим ґрунтові води відрізняються від між пластових?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">3.
Якщо на поверхні немає джерела, чи означає це, що в даній місцевості немає
підземних вод?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">4.
Яку роботу в природі виконують підземні води?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">5.
Як люди використовують підземні води? Як вони використовуються у вашій
місцевості?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">6.
Як ви розумієте вислів: “Де пробереться, того й набереться”? Як люди
використовують таку здатність води?</span></p>

<p class="MsoNormal" style="text-align: justify;"><span style="font-size: 14pt; line-height: 115%;">&nbsp;</span></p>
