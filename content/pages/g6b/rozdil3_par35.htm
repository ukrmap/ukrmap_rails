<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;;">§ 35. Атмосферні
опади</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Які опади випадають у вашій місцевості в різні пори
року?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Воду в рідкому (дощ, мряка) і твердому (сніг, град)
станах, що випадає з хмар або виділяється з повітря на земну поверхню (туман,
роса, іній, паморозь),<span style="">&nbsp; </span>називають
атмосферними опадами. </span></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Утворення
опадів.</span></b><span style="font-size: 14pt; font-family: &quot;Times New Roman&quot;,&quot;serif&quot;;">
<span style="">Хмарна погода буває досить часто, але
не завжди при цьому випадають опади. Що ж потрібно для їх утворення? Якщо хмару
складають дуже дрібні краплинки води або кристалики льоду (менші за 0,05 мм),
то опадів не буде. Поки вони малі і легкі, то утримуються високо над землею
висхідними потоками повітря. При певних умовах краплинки стикаються і
зливаються в більші краплини. Хмари темніють, стають синьо-чорними. Великі краплі
(0,1–7 мм) вже не можуть утриматися в повітрі і падають, утворюючи <i style="">дощ</i>. Випадіння дощу часто
супроводжується грозою. </span></span></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Сніг</span></i><span style="font-size: 14pt; font-family: &quot;Times New Roman&quot;,&quot;serif&quot;;"> утворюється у хмарах, що при температурах нижче 0 <sup>0</sup>С
складаються з дрібнесеньких кристаликів-голочок, що з’єднуються у сніжинки.
Сніг випадає у помірних широтах взимку, а в полярних – цілий рік. Він утворює
на земній поверхні сніговий покрив. Його товща в помірних широтах становить
30–50 см, а в горах – кілька метрів. Сніг ніби ковдрою вкриває поля, вберігаючи
озимі культури від вимерзання. Він містить великий запас води, яка навесні
живить річки, насичує вологою <span class="SpellE">грунти</span> і поповнює
підземні води. </span></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Град</span></i><span style="font-size: 14pt; font-family: &quot;Times New Roman&quot;,&quot;serif&quot;;"> утворюється,
коли тепле повітря швидко піднімається вгору. Воно підхоплює дощові хмари і
несе їх на висоту, де температури знижуються до –10 <sup>0</sup>С. При цьому
краплини замерзають і перетворюються на льодяні кульки – градинки. Вони бувають
завбільшки від 1 мм до розмірів курячого яйця. Рекордно великою в світі була
градина вагою 7 кг, що випала під час граду в Китаї (1981 р.), а в Україні – 500
гр. (1960 р.). Градина вагою 3 кг в Індії вбила слона (1961 р.). Падаючи з
великою швидкістю, градини не встигають розтанути, незважаючи на високу
температуру біля землі. Град завдає великих збитків: знищує посіви і плоди,
ламає гілки дерев, іноді вбиває дрібних тварин і пошкоджує дахи будинків.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Залежно від вологості повітря, видів хмар, швидкості
вітру опади бувають </span><i><span style="font-size: 14pt; font-family: &quot;Times New Roman&quot;,&quot;serif&quot;;">обложні</span></i><span style="font-size: 14pt; font-family: &quot;Times New Roman&quot;,&quot;serif&quot;;"> (рівномірні і тривалі), </span><i><span style="font-size: 14pt; font-family: &quot;Times New Roman&quot;,&quot;serif&quot;;">зливові</span></i><span style="font-size: 14pt; font-family: &quot;Times New Roman&quot;,&quot;serif&quot;;"> (сильні і короткочасні), </span><i><span style="font-size: 14pt; font-family: &quot;Times New Roman&quot;,&quot;serif&quot;;">мрячні</span></i><span style="font-size: 14pt; font-family: &quot;Times New Roman&quot;,&quot;serif&quot;;"> (дуже
дрібні, як манна крупа). </span></p>

<p class="MsoNoSpacing"><i><span style="font-size: 14pt; font-family: &quot;Times New Roman&quot;,&quot;serif&quot;;"> <img src="/images/g6b/rozdil3_files/image157.gif" v:shapes="_x0000_i1103" height="385" width="501"> </span></i></p>

<p class="MsoNoSpacing"><b><i><span style="font-size: 14pt; font-family: &quot;Times New Roman&quot;,&quot;serif&quot;;">Мал.
Після снігопаду</span></i></b></p>

<p class="MsoNoSpacing"><i><span style="font-size: 14pt; font-family: &quot;Times New Roman&quot;,&quot;serif&quot;;"><span style="">&nbsp;</span></span></i></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Роса,
іній, паморозь.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Опади можуть “випадати” й просто з повітря. Таке
відбувається на охолодженій поверхні землі при стиканні її з повітрям,
насиченим вологою.<span style="">&nbsp; </span></span></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Роса</span></i><span style="font-size: 14pt; font-family: &quot;Times New Roman&quot;,&quot;serif&quot;;"> – краплі води, якими іноді вкриваються земля і
рослини. Вона<span style="">&nbsp; </span>утворюється після заходу
Сонця, коли поверхня землі і повітря біля неї швидко охолоджуються. Холодне
повітря вже не може вміщувати стільки водяної пари, скільки утримувало вдень
при вищій температурі. Її надлишок, конденсується у крапельки роси. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">В холодну пору року (при температурах, нижче 0 <sup>0</sup>С)
замість роси утворюється тонкий шар кристаликів льоду – <i style="">іній</i>. Його можна бачити восени або ранньої весни. <i style="">Паморозь</i> пухкими кристалами льоду
наростає на гілках дерев та інших предметах. </span></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Вимірювання
кількості опадів.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> На метеостанціях кількість опадів вимірюють за
допомогою опадоміра. <i style="">Опадомір</i> – це
циліндричне відро, куди збираються опади. Для того, щоб вітер не видував сніг,
його огороджують. Воду з відра виливають у мірний стакан. За поділками на
стінках стакану визначають висоту шару опадів (в мм). Якщо випадає сніг, то
опадомір вносять до теплого приміщення. Наприклад, один невеликий дощ дає шар
води 1–2 мм, а сильна злива – понад 40 мм. Коли сніг розтане, вимірюють висоту
шару води. Отже, опадоміром вимірюють шар води, який виник би в цьому районі на
земній поверхні, якби вода нікуди не дівалася: не стікала, не просочувалася в
землю і не випаровувалася. Кількість опадів за місяць дорівнює їх сумі за всі
дні місяця. Сума опадів за всі місяці дає річну кількість опадів. Так, середня
річна кількість опадів у <i style="">Києві</i> – 600
мм. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Метеорологи також вимірюють висоту снігового
покриву. Такі<span style="">&nbsp; </span>заміри роблять снігомірною
рейкою, розділеною на сантиметри. </span></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Розподіл
опадів на земній кулі.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> <span style="">Атмосферні
опади на планеті розподіляються нерівномірно. Це залежить від географічного
положення місцевості та переважаючих вітрів. Найбільша кількість опадів випадає
в екваторіальних (понад 2 000 мм) і помірних (понад 800 мм) широтах. Мало
опадів (200 мм) випадає у тропічних і полярних широтах. Проте такий розподіл
порушується характером земної поверхні: над океанами опадів випадає більше, ніж
над суходолом. У горах значно більше опадів “приймають” ті схили, що зверненні
до пануючих вітрів. Так, в Україні навітряні схили Карпат отримують 1500 мм на
рік, а підвітряні – вдвічі менше –750 мм на рік.</span></span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Рекордно велика річна кількість опадів на Землі
випала у <i style="">селищі <span class="SpellE">Черапунджі</span>,
</i>що біля підніжжя Гімалаїв, – 23 000 мм. А самим дощовим місцем на планеті
вважаються <i style="">Гавайські острови</i>, де 335
днів на рік буває з дощем, який приносить 12 000 мм води. Рекордно
посушливими<span style="">&nbsp; </span>місцями, де опади не
випадають роками, є <i style="">пустелі <span class="SpellE">Атакама</span></i> в Південній Америці (1 мм за рік) і <i style="">Сахара</i> в Африці (5 мм за рік). </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Річний розподіл опадів демонструють діаграми. </span></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></i></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;"> <img src="/images/g6b/rozdil3_files/image159.gif" v:shapes="_x0000_i1104" height="416" width="636"> </span></i></p>

<p class="MsoNoSpacing"><b><i><span style="font-size: 14pt; font-family: &quot;Times New Roman&quot;,&quot;serif&quot;;">Мал.
Розподіл атмосферних опадів на земній кулі </span></i></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;" lang="RU">&nbsp;</span></p>

<p class="MsoNoSpacing"> <img src="/images/g6b/rozdil3_files/image004.gif" v:shapes="_x0000_s1083" align="left" height="98" hspace="12" width="98"> <b style=""><span style="font-size: 14pt; font-family: &quot;Times New Roman&quot;,&quot;serif&quot;;">Запитання і завдання</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">1. Назвіть опади, що випадають на земну поверхню з
хмар у рідкому та твердому вигляді.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">2. Якої шкоди може завдавати град?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">3. Як утворюються роса та іній?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">4. Як вимірюють кількість атмосферних опадів?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">5. Поміркуйте, чому головним “постачальником” опадів
називають Світовий океан, а головним “рушієм” цього процесу – Сонце.</span></p>

<p class="MsoBodyTextIndent"><span style="line-height: 115%;">&nbsp;</span></p>

