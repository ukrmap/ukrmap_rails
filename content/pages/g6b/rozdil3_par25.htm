<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;;">§</span></b><b style=""><span style="font-size: 14pt; font-family: &quot;Times New Roman&quot;,&quot;serif&quot;;"> 25.<span style="">&nbsp; </span>Гори</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">1. Пригадайте, як на карті зображують гори.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">2. У яких горах вам доводилося бувати?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Рельєф гір.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Гори різко підносяться на значну висоту над
прилеглою поверхнею. Окрема гора має підошву, схили і вершину. Схили можуть
бути круті або пологі. Вершини – найвищі частини гір – бувають округлими,
загостреними, плоскими. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Поодинокі<span style=""> </span>гори в природі трапляються<span style="">&nbsp; </span>рідко. Зазвичай вони об’єднуються у великі
групи – <i style="">гірські країни</i><u>.</u>
Гірська країна займає велику площу і простягається на сотні, а іноді на тисячі
кілометрів. У ній простежуються <i style="">гірські
хребти</i> – лінійно витягнуті групи гір. Ніби гігантські кам’яні хвилі, вони
можуть пролягати паралельно або в різних напрямках. Найвища частина хребта
називається <i style="">гребінь</i>. Хребти розділені
поздовжніми зниженнями – <i style="">гірськими
долинами.</i> Зручне для переходу зниження в горах називається <i style="">перевалом</i>. Гори здіймаються на значну
висоту, іноді до кількох кілометрів.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Їх
розрізняють за утворенням, віком, висотою. </span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Утворення гір.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> Здійняти земну кору вгору на тисячі
метрів, утворивши гори, здатні внутрішні сили Землі. Гори виникають на рухомих
ділянках земної кори. Розрізняють складчасті, <span class="SpellE">складчасто-брилові</span>,
вулканічні гори.</span></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Складчасті гори</span></i><span style="font-size: 14pt; font-family: &quot;Times New Roman&quot;,&quot;serif&quot;;"> являють собою
товщі гірських порід, що під дією внутрішніх сил вигнулися в гігантські
складки. Так зминаються краї літосферних плит під час їх зближення. Яскравим
прикладом є рух <i style="">Індо-Австралійської плити</i>,
яка підштовхує <i style="">Гімалаї</i> вгору. При
таких рухах вигинатися складками могли і ділянки морського дна з
нагромадженнями осадових порід. Про те, що на місці багатьох гір колись були
моря, вказують рештки морських організмів у породах, якими складені гори.
Складчастими є <i>Кримські гори, Карпати, Альпи, Гімалаї, Анди.</i> </span></p>

<p class="MsoNoSpacing"><span class="SpellE"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Складчасто-брилові</span></i></span><i style=""><span style="font-size: 14pt; font-family: &quot;Times New Roman&quot;,&quot;serif&quot;;"> гори</span></i><span style="font-size: 14pt; font-family: &quot;Times New Roman&quot;,&quot;serif&quot;;"> виникли на ділянках земної кори, де в
далекому минулому вже існували складчасті гори. Давні гори з часом зруйнувалися
і поступово перетворилися на горбисті рівнини. Земна кора там втратила пластичність
і набула стійкості. А коли знову відбувалися горотворчі процеси, товщі порід
розкололися на брили. Так утворилися <i>Уральські гори, Тянь-Шань</i>.</span></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Вулканічні<span style=""> гори</span></span></i><span style="font-size: 14pt; font-family: &quot;Times New Roman&quot;,&quot;serif&quot;;"> – результат
виверження вулканів. Розтікаючись, лава формує <span style="">підняття у вигляді конусів, куполів або щитів</span>. Так можуть
утворюватися поодинокі гори, наприклад, <i>Кіліманджаро</i> в Африці. Якщо
вулканічні гори зливаються своїми підошвами, то формуються вулканічні хребти,
наприклад <i>Вулканічний </i>в Українських Карпатах. </span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Вік гір.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> За віком гори можуть бути молоді й старі. <i style=""><span style="">Молоді<span style=""> </span></span>гори</i> утворилися за
геологічними мірками недавно – протягом останніх 25 <span class="SpellE">млн</span>
років (у кайнозойську еру). Молодими є складчасті гори. Вони, як правило,
високі з крутими схилами (<i>Альпи, Гімалаї</i>). Вік <i style="">старих гір</i> може перевищувати 300–400 <span class="SpellE">млн</span>
років. Вони невисокі (<i>Уральські, Скандинавські гори</i>). Гори України,
незважаючи на середню висоту, належать до молодих за віком.</span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Висота гір.</span></b><span style="font-size: 14pt; font-family: &quot;Times New Roman&quot;,&quot;serif&quot;;"> За висотою над рівнем моря розрізняють гори низькі,
<span class="SpellE">середньовисокі</span> і високі. </span></p>

<p class="MsoNoSpacing"><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Низькі</span></i><i style=""><span style="font-size: 14pt; font-family: &quot;Times New Roman&quot;,&quot;serif&quot;;"> гори</span></i><span style="font-size: 14pt; font-family: &quot;Times New Roman&quot;,&quot;serif&quot;;"> мають порівняно
незначну абсолютну висоту – до 1000 м. Їх<span style="">&nbsp;
</span>вершини округлі або плоскі, а схили пологі. Такими є більшість хребтів <i>Кримських
гір</i>. <span class="SpellE"><i style=""><span style="">Середньовисокі</span></i></span><i style=""> гори </i>сягають висот від 1 000 до 2 000
м. Наприклад, <i>Карпати </i>(<i>г. Говерла </i>(2 061 м) – найвища вершина в
Україні). <i style=""><span style="">Високі</span> гори </i>здіймаються більш як на 2 000 м. Їх вирізняють
гострі вершини, вкриті снігом та льодом, і круті скелясті схили. Найвищі
вершини високих гір перевищують 8 000 м. Таких вершин – 14 і всі вони
розташовані в горах Азії. Найвищими горами Землі є <i>Гімалаї</i>. Їх назва
означає “оселя снігів”. Саме там зосереджені 12 “<span class="SpellE">восьмитисячників</span>”,
серед яких і найвища вершина нашої планети – <i>Джомолунгма (<span class="SpellE">Еверест</span>) </i><span style=""><span style="">&nbsp;</span>заввишки 8&nbsp;850 м</span>. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">На
фізичній карті гори позначаються коричневим кольором різних відтінків – від
світло-коричневого до темно-коричневого залежно від висоти. Найвищі вершини
позначено крапками і вказано їх висоту у метрах.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"><i><span style="font-size: 14pt; font-family: &quot;Times New Roman&quot;,&quot;serif&quot;;" lang="EN-US"><img src="/images/g6b/rozdil3_files/image135.gif" v:shapes="_x0000_i1092" height="417" width="623"> </span></i></p>

<p class="MsoNoSpacing"><b style=""><i><span style="font-size: 14pt; font-family: &quot;Times New Roman&quot;,&quot;serif&quot;;">Мал. Вулкан <span class="SpellE">Котопахі</span>. Еквадор</span></i></b></p>

<p class="MsoNoSpacing"><i><span style="font-size: 14pt; font-family: &quot;Times New Roman&quot;,&quot;serif&quot;;" lang="RU">&nbsp;</span></i></p>

<p class="MsoNoSpacing"><b style=""><span style="font-size: 14pt; font-family: &quot;Times New Roman&quot;,&quot;serif&quot;; color: rgb(0, 112, 192);">Зміна
гір.</span></b><span style="font-size: 14pt; font-family: &quot;Times New Roman&quot;,&quot;serif&quot;;">
Враження про непорушність і завершеність гір оманливе. Зразу ж після утворення
вони починають руйнуватися під дією вивітрювання, води, вітру, льодовиків.
Триває це безперервно. Льодовики й гірські річки змінюють схили, розсікають
хребти, прорізають глибокі ущелини. Вони переносять уламки порід до підніжжя
гір і далі – на сусідні рівнини. Проходять мільйони років. Гори знижуються,
згладжуються гостроверхі вершини. Могутні колись хребти все більше нагадують
горби. Згодом утворюються великі рівнини. Помітити за короткий час, як
піднімаються і руйнуються гори, неможливо. На це витрачаються мільйони років. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">У
результаті руйнування в горах нагромаджуються у великій кількості уламки
гірських порід (брили, щебінь, пісок). Вони можуть призвести до таких грізних
явищ, як каменепади, обвали, осипи, селі. <i style="">Селі</i>
– <span class="SpellE">грязекам’яні</span> потоки, що раптово виникають у горах
після сильних дощів або танення снігу.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Люди<span style=""> також змінюють гори, хоча вони </span>в
порівняні з рівнинами менш придатні для життя й господарської діяльності<span style="">.<span style="">&nbsp; </span>В
горах видобувають корисні копалини, прокладають тунелі й просто шляхи.</span>
Якщо люди вирубують ліс<span style="">,</span> то на
оголених схилах сильніше “працюють” руйнівні зовнішні сили. <span style=""></span></span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Гори
вражають своєю величністю й грандіозністю. Їх недосяжні вершини, що міняться в
променях сонця, викликають у людей трепетне захоплення і замилування. </span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">&nbsp;</span></p>

<p class="MsoNoSpacing"> <img src="/images/g6b/rozdil3_files/image008.gif" v:shapes="_x0000_s1070" align="left" height="74" hspace="12" width="58"> <i style=""><span style="font-size: 14pt; font-family: &quot;Times New Roman&quot;,&quot;serif&quot;;">Цікава географія</span></i></p>

<p class="MsoNoSpacing"><b style=""><i style=""><span style="font-size: 14pt; font-family: &quot;Times New Roman&quot;,&quot;serif&quot;;">Чи можуть впасти Гімалаї?</span></i></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">Сантиметр
за сантиметром відвойовував землероб у гір і лісів землю для обробітку.
Вистачило якихось 30 років, щоб знищити майже всі ліси поблизу <span class="SpellE">Евересту</span>. Проте тераси полів на схилах можуть стати
причиною екологічної катастрофи. Варто було порушити цілісність гір, і вони
покарали людей обвалами та зсувами. Були навіть жахливі прогнози: якщо вирубка
лісів не припиниться, то Гімалаї сповзуть униз, знищуючи все на своєму шляху.
Але люди вчасно зрозуміли свої помилки. Тепер вони ретельно заліснюють схили
деревами і кущами.</span></p>

<p class="MsoNoSpacing"> <img src="/images/g6b/rozdil3_files/image004.gif" v:shapes="_x0000_s1071" align="left" height="98" hspace="12" width="98"> <span style="font-size: 14pt; font-family: &quot;Times New Roman&quot;,&quot;serif&quot;;"></span></p>

<p class="MsoNoSpacing"><b><span style="font-size: 14pt; font-family: &quot;Times New Roman&quot;,&quot;serif&quot;;">Запитання
і завдання</span></b></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">1.
Що називають горами? Які особливості рельєфу гір?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">2.
Як утворюються складчасті і <span class="SpellE">складчасто-брилові</span> гори?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">3.
Які бувають гори за віком?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">4.
Як гори розрізняють за висотою? Наведіть приклади.</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">5.
Як можна довести, що породи, які складають гори, морського походження?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">6.
Як можуть змінюватися гори?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">7.
Підняття Карпат відбувається зі швидкістю 1–2 см за рік. Скільки років
знадобилося горам, щоб досягти теперішньої висоти?</span></p>

<p class="MsoNoSpacing"><span style="font-size: 14pt; font-family: &quot;Times New Roman&quot;,&quot;serif&quot;;">8.
Назвіть і покажіть на карті найвищі гори на кожному материку. </span></p>

<p class="MsoBodyText">&nbsp;</p>

