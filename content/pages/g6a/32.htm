<p class=rvps2>Ми є громадянами України – великої європейської держави. Серед більш ніж 200 країн світу наша держава посідає важливе місце завдяки своєму значному економічному, науковому та людському потенціалу.</p>
<p class=rvps2>Площа території України 603 700 кв. км. За цим показником вона займає 41 місце у світі й 2 серед країн Європи. Наша держава простягається на 1316 км із заходу на схід та на 893 км з півночі на південь. Протяжність її кордонів становить 6 500 км.</p>
<p class=rvps2>Україна межує зі сімома державами. Нашою північною сусідкою є Білорусь, північно-східною – Росія. На заході Україна межує з Польщею, Словаччиною та Угорщиною. На південному заході нашої держави проходить кордон із Румунією та Молдовою. З півдня Україну омивають води Азовського та Чорного морів.</p>
<p class=rvps2>Україна є унітарною державою. Адміністративно вона складається з Автономної республіки Крим, 24 областей та двох міст, що мають спеціальний статус (Київ та Севастополь).</p>
