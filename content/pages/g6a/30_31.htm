<p class=rvps2>На політичній карті світу сьогодні ми можемо побачити, приблизно, 240 держав. Кожна з країн має свої Конституцію, державні символи: герб, прапор, гімн. У кожної держави своя столиця. 2006 року на карті&nbsp; світу утворилася ще одна незалежна країна Чорногорія. Держави суттєво відрізняються за площею, кількістю населення, політичним ладом, рівнем економічного розвитку.</p>
<p class=rvps2>Найбільшою за площею країною світу є Росія, а найбільшою за чисельністю населення – Китай.</p>
<p class=rvps2>Найменшою за площею є Ватикан: територія цієї держави всього 0,44 кв. км (для порівняння, площа Києва понад 800 кв. км).</p>
<img border=0 width=56 height=56 alt="" hspace="10" vspace="10" src="/images/g6a/30_31.files/img1.png" align="right" />
<p class=rvps2>За рівнем економічного розвитку виділяють декілька типів країн. Провідну роль у світовій економіці відіграють економічно розвинуті країни. До них у першу чергу належать Сполучені Штати Америки, Японія, Німеччина, Франція, Велика Британія, Італія, Канада, Австралія. Значну роль у економіці світу відіграють середньорозвинуті країни: Туреччина, Бразилія, Аргентина, Іспанія, Південна Африка, Ізраїль та деякі країни-республіки колишнього Радянського Союзу.</p>
<p class=rvps2>З кожним роком дедалі більшої ваги у світі набувають Індія та особливо Китай, що демонструють в останні десятиліття вражаючі темпи розвитку. Більшість країн Африки, і значна частина країн Азії є слабо розвиненими і потребують допомоги розвинутих країн задля підвищення рівня економічного розвитку.</p>
