<!-- height = image_height - padding_top; -->
<div style="background: url(/images/g6a/Maps/Collage.jpg) no-repeat top center; padding-top: 120px; height: 652px;  width: 100%;">
<center>
<div style="width: 550px; height: 410px; overflow-y: scroll; padding: 0 5px 0 0; margin: 0; text-align: justify;">
<h1>Передмова</h1>
<p class="rvps2">Потреба в знаннях про навколишній світ є визначальним чинником розвитку людства. Накопичені знання примножувались і передавались із покоління в покоління, підносячи цивілізацію на вищій рівень розвитку.</p>
<p class="rvps2">Відомості про таємниці навколишнього світу, принесені мандрівниками, воїнами, купцями, були узагальнені вченими, і таким чином зародилася наука географія (з грецької — «опис землі»). Цей термін вперше був запропонований давньогрецьким ученим Ератосфеном.</p>
<p class="rvps2">Пізнання нашої планети вимагало неабиякої мужності. Багато експедицій закінчились трагічно (мандрівники гинули від голоду, виснаження, невідомих хвороб та у сутичках з тубільцями). Та саме завдяки героїзмові цих людей сьогодні на географічній карті практично не існує "білих" плям. Втім, це не означає, що географія вичерпала себе як наука.</p>
<p class="rvps2">Останнім часом відчутно порушена природна рівновага на планеті: зникають окремі види тварин і рослин, знищуються ліси, виникають пустелі, забруднюються водні акваторії, спотворюються природні ландшафти. Саме тому головним завданням географії сьогодні стає передбачення наслідків діяльності людини, запобігання негативного впливу людини на оточуючий світ.</p>
<p class="rvps2">Людина є невід'ємною складовою нашої планети, тому навчитись жити в гармонії з оточуючим світом — це завдання, від якого, без перебільшення, залежить доля людської цивілізації. Ось чому нам так необхідні глибокі знання про нашу планету.</p>
<p class="rvps2">Любі друзі! З курсу загальної географії ми з вами дізнаємось про історію географічного пізнання Землі, будову нашої планети, особливості її природи та багато чого іншого, без чого не може обійтися сучасна людина.</p>
</div>
</center>
</div>
