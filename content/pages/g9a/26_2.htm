<p class="rvps2">Важливу роль у задоволенні культурних та духовних потреб людей відіграють заклади культури. У 2006 році в Україні функціонувало 137 театри, 445 музеїв, понад 19 тисяч закладів культури клубного типу 19751 бібліотека із загальним книжковим фондом 324 млн примірників.</p> 
<p class="rvps2">Найбільше бібліотек в Львівській, Харківській, Вінницькій областях. Значні бібліотечні фонди зосереджені у найбільших наукових установах та університетах. Головною науковою бібліотекою є бібліотека ім. Вернадського у Києві, де зберігаються безцінні пам‘ятки української культури та науки.</p> 
<p class="rvps2">Київ є найбільшим культурним центром країни: тут функціонують 31 театр, 35 музеїв, 142 бібліотеки та багато інших культурно-освітніх закладів. Подією не лише Києва, а й усієї України має стати відкриття в 2009 році Мистецького арсеналу – найбільшого музею країни, в якому мають бути зібрані всі найкращі зразки українського мистецтва.</p> 
<p class="rvps2">Досить добре закладами культури забезпечені жителі великих міст. Тут працюють музеї, виставки, проводяться різні мистецько-художні акції, виступають з гастролями артисти тощо. Обмеженим залишається доступ до культурного життя мешканців сіл, деякі з них не мають навіть клубних закладів.</p> 
<p class="rvps2">В епоху інформатизації та глобалізації змінюються не тільки культурні пріоритети, а й джерела отримання інформації. Завдяки Internet люди відшукують необхідну інформацію, дивляться фільми, слухають музику, листуються тощо. Дуже часто живе спілкування замінюється на багатогодинну роботу за комп‘ютером, що негативно відбивається на фізичному і психічному здоров‘ї особливо молодого покоління. Все це вносить певні корективи в роботу культурних закладів: на зміну традиційних установ культури приходять комп‘ютерні клуби, казино тощо. Разом з тим, відкритість та зближення зі світовими культурними і економічними центрами дає і позитивні результати для України. У великих містах швидкими темпами розвивається кінопрокатна індустрія: кінозали обладнуються на нові сучасні системи відео- та аудіосистеми, поліпшується комфортність установ. Досить часто до України приїжджають артисти та митці з інших країн, а сама Україна стає центром проведення престижних культурних заходів (наприклад «Евробаченя-2004»). Все повертає глядачів до кінозалів та інших закладів культури та мистецтва і дає імпульс розвитку всієї сфери.</p> 
