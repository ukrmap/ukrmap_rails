<p class="rvps2">Санаторії, пансіонати, будинки відпочинку, профілакторії, бази відпочинку – належать до мережі оздоровчих (рекреаційних) закладів, призначених для відновлення фізичних і духовних сил людини, втрачених під час трудової діяльності. Формування оздоровчо-рекреаційної сфери відбувається на основі рекреаційних ресурсів: у курортних регіонах, місцях наявності джерел лікувальних мінеральних вод та сприятливих природнокліматичних умов. Отже найбільше оздоровчих закладів в Криму, Львівській, Херсонській, Донецькій, Миколаївській областях.</p> 
<p class="rvps2">Наша держава має значний рекреаційний потенціал. Узбережжя Чорного та Азовського морів, Карпати, Кримські гори, лікувальні води Полтавщини та Прикарпаття приваблюють тисячі відпочивальників з України та із-за кордону, що допомагає залучати значні інвестиції у цю сферу.</p> 
