<p class="rvps2">Головне призначення установ охорони здоров‘я – профілактика хвороб і лікування людей. І хоча рівень забезпеченості лікарями в Україні – один з найвищих у світі, незадовільний матеріальний стан закладів, повільне впровадження страхової медицини, загальний низький рівень життя негативно позначаються на стані справ у галузі.</p> 
<p class="rvps2"> &nbsp; &nbsp; &nbsp; &nbsp;Сьогодні найкраще забезпечені установами охорони здоров‘я і медичним персоналом Київ, Дніпропетровська, Харківська, Луганська, Львівська, Чернігівська області. У Волинській, Житомирській, Закарпатській областях аналогічні показники у двічі нижчі. Вкрай незадовільним є медичне забезпечення у віддалених сільських районах, де серед населення переважають літні люди, а медичні установи не мають самого необхідного.</p> 
<p class="rvps2"> &nbsp; &nbsp; &nbsp; &nbsp;Важливою складовою соціального комплексу України є побутові послуги. Можливістю вчасно і якісно відремонтувати побутову техніку, автомобіль або зробити гарну зачіску у перукарні також краще забезпечені жителі столиці та великих міст. Мешканці сіл та невеликих містечок тільки починають звикати до благ цивілізації. Значного розвитку останні роки набули об‘єкти роздрібної торгівлі та ресторанного господарства. В часи планової економіки ця сфера була розвинена дуже слабо, тому зараз торгівля та ресторанний бізнес є найбільш прибутковими і відтак сюди спрямований найбільший потік інвестицій.</p> 
<p class="rvps2">З огляду на те, що рентабельність торговельного і ресторанного бізнесу дуже залежить від наявності платоспроможного споживача, природно, що дані об‘єкти найбільшого поширення набули у великих містах, туристичних та курортно-рекреаційних регіонах. Втім, об‘єкти торгівлі та громадського харчування є сьогодні практично в кожному населеному пункті.</p> 
