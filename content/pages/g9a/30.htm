<p class="rvps2">Промисловість будівельних матеріалів – галузь, що охоплює видобуток сировини та виробництво матеріалів, деталей і конструкцій для всіх видів будівництва. Наявність великої кількості сировини (мергелю, вапняку, гранітів, різноманітних глин тощо) дає можливість підприємствам галузі не тільки задовольняти внутрішні потреби країни, а й експортувати значну кількість продукції.</p> 
<p class="rvps2"></p> 
<p class="rvps2">Особливістю галузі є тяжіння до джерел сировини та районів споживання продукції.Одна із складових галузі – цементна промисловість – представлена заводами в Миколаєві (Львівська обл.), Кам‘янець-Подільському, Здолбунові, Дніпродзержинську.</p> 
<p class="rvps2"></p> 
<p class="rvps2">Виробництва будівельних конструкцій тяжіють до районів мостового та шляхового будівництв (заводи – у Києві, Вінниці, Житомирі, Львові, Світловодську).</p> 
<p class="rvps2"></p> 
<p class="rvps2">М‘які будівельні матеріали (руберойд, толь) випускають на підприємствах Києва, Одеси, Львова. Стінові матеріали (цегла, блоки) випускають фактично повсюдно.</p> 
<p class="rvps2"></p> 
<p class="rvps2">Найбільші потужності виробництва будівельного скла знаходяться в Артемівську, Лисичанську, Костянтинівці, Львові, Запоріжжі, Одесі.</p> 
<p class="rvps2"></p> 
<p class="rvps2">Загалом, підприємства галузі розміщені досить рівномірно, що добре видно з карти. А наявність багатої сировинної бази і розгалужена транспортна мережа обумовлюють гарні перспективи для розвитку промисловості будівельних матеріалів.</p> 
