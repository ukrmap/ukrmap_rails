<p class="rvps2"><em>Лісова та деревообробна промисловість</em> об'єднує заготівлю і переробку деревини та інших лісових ресурсів і складається з лісозаготівлі, деревообробки, целюлозно-паперової та лісохімічної галузей.</p> 
<p class="rvps2">Як видно з карти, підприємства галузі зосереджені переважно в північних і західних регіонах держави, поблизу сировинної бази – лісів. Інші критерії розміщення підприємств – наявність електроенергії, води (целюлозно-паперові підприємства) та близькість ринків збуту (меблеві виробництва).З огляду на вищезазначене, цілком логічною є картина розміщення підприємств галузі. Лісозаготівля зосереджена в лісових районах Полісся та Карпат. Деревообробка (лісопильна, фанерна, меблева, виробництво ДСП, сірників) представлена у Львові, Дрогобичі, Костополі, Березному. Київ, Харків, Львів, Дніпропетровськ, Одеса, Чернівці мають потужні меблеві виробництва.</p> 
<p class="rvps2"> &nbsp; &nbsp; &nbsp; &nbsp;Найбільші целюлозно-паперові підприємства розташовані в Жидачеві, Понінці, Малині, Дніпропетровську, Корюківці (папір), Рахові, Обухові (картон).</p> 
<p class="rvps2">Лісохімічна промисловість є постачальником на ринок синтетичних смол, оцтової кислоти, скипидару та представлена підприємствами Сваляви та Коростеня.</p> 
<p class="rvps2"> &nbsp; &nbsp; &nbsp; &nbsp;В Україні основні масиви лісу зосереджені в Карпатах, на Поліссі та в горах Криму. Лісистість території України становить трохи більше 14 %, а 9/10 всієї лісозаготівлі припадає на Карпати і Полісся.</p> 
<p class="rvps2">Забезпеченість України власними лісовими ресурсами становить лише 25-30 %, тому понад 22 млн м<sup>3</sup> деревини щороку завозять з-за кордону. Втім значні обсяги найбільш цінної деревини (переважно із Карпат) вивозяться за кордон.</p> 
<p class="rvps2"> &nbsp; &nbsp; &nbsp; &nbsp;Забруднення навколишнього середовища, нераціональне використання відходів заготівлі деревини – основні проблеми галузі. Крім того, переважна частина лісових ресурсів України перебуває в державній власності, що, згідно із світовим досвідом, не є ефективним інструментом лісопромислового господарства. Разом з тим послаблення державою контролю за використанням лісових ресурсів тягне за собою тяжкі наслідки. Безконтрольне вирубування лісів стало причиною зсувів ґрунту, що спричинило тяжкі наслідки під час повені в західних регіонах держави літом 2008 року.</p> 
