<p class="rvps2">Частка українців у всьому населенні України становить майже 78 %. В усіх областях держави більшість населення – українці. Найбільше їх проживає в центральних та західних областях, найменше – в Донбасі, на Одещині, а також у Криму – єдиному регіоні, де українці за чисельністю на другому місті. У Черкаській, Волинській, Полтавській, Чернігівській, Тернопільській областях кількість українців сягає 90 і більше відсотків населення. Понад 70 % українців в національному складі Харківської, Миколаївської, Дніпропетровської, Херсонської областей. Майже 55% сягає частка українців у населенні Одеської, Луганської, Донецької областей.</p> 
<p class="rvps2">На загальному тлі розселення українців вирізняються ареали зі змішаним національним складом. Наприклад, в АР Крим – росіяни, українці та кримські татари; українці та росіяни в Донецькій та Луганській областях; українці та угорці в Закарпатті, українці, росіяни, болгари, молдовани, євреї, гагаузи на Одещині. Виділяються невеликі територіальні осередки, де переважають росіяни, молдовани, румуни, татари, гагаузи тощо.</p> 
<p class="rvps2">Згідно даних перепису населення 2001 р., в нашій державі проживає більше 10,5 млн, (22,2% від загальної кількості населення) представників інших національностей. Найбільшими національними меншинами є росіяни 8,3 млн (17,3%), білоруси 276 тис., молдовани 0,259 тис., болгари 0,205 тис.</p> 
<p class="rvps2">Найбільш строкатий національний склад мають великі міста. У карпатських регіонах зосереджені місця проживання таких етнографічних груп українців, як бойки, лемки, гуцули, що вирізняються серед інших самобутністю творів художніх промислів та фольклору.</p> 
