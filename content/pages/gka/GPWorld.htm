<p class="rvps2">За допомогою карти ми можемо визначити географічне положення України. Наша держава лежить у Північній півкулі відносно екватора та у Східній півкулі відносно нульового меридіану на материку Євразія.</p> 
<p class="rvps2">Україна – європейська держава, сусідами якої є Росія, Білорусь, Польща, Словаччина, Угорщина, Румунія, Молдова. За розмірами території наша держава поступається в Європі лише Росії. А за кількістю населення є шостою після Росії, Німеччини, Франції, Італії, Великої Британії. Чорне море на півдні відділяє нашу країну від Болгарії, Туреччини, Грузії. Річка Дніпро перетинає Україну з півночі на південь, поділяючи її на дві близькі за розмірами частини.</p> 
<p class="rvps2">Столицею України є Київ – місто з 1500-літньою історією.</p> 
<p class="rvps2">Сприятливі природні умови, вигідне географічне положення, високий науково-технічний потенціал та працьовитий народ є запорукою того, що Україна найближчим часом може стати однією з найзаможніших країн Європи.</p> 
