<p class="rvps2"> Кожний киянин, який вважає себе культурною людиною, має знати, а при нагоді&nbsp;показати гостеві головні визначні місця столиці. Знайомлячись із містом, турист у першу чергу звертає увагу на красиві або незвичні будівлі (пам&rsquo;ятки архітектури) та пам&rsquo;ятники (монументи), відвідує музеї та театри. Можуть бути цікавими і найбільші навчальні заклади, наукові установи, бібліотеки, спортивні споруди, парки.</p> 
<p class="rvps2"> Серед пам&rsquo;яток Києва світове значення мають колишній Софійський монастир (заповідник &laquo;Софія Київська&raquo;) та Києво-Печерська лавра. Найдавніші будівлі цих архітектурних ансамблів постали в ХІ&nbsp;ст. Шедевром стилю бароко є Андріївська церква. До видатних споруд радянського часу належать залізничний вокзал, будинки Верховної Ради та Уряду, забудова Хрещатика, палац &laquo;Україна&raquo;, мости через Дніпро, телевежа. Серед численних монументів символами Києва вважають пам&rsquo;ятники князеві Володимиру та Богданові Хмельницькому.</p> 
<p class="rvps2"> Визначні місця зосереджені переважно в центрі &mdash; у Верхньому місті, на Подолі, в Липках, на Печерську, навколо Університету ім.&nbsp;Т.&nbsp;Шевченка і, звичайно, на Хрещатику. Досвідчений гід&nbsp;знайде, що розповісти про кожний будинок. Проте і за межами центру є чимало видатних об&rsquo;єктів &mdash; таких, як Кирилівська церква, Музей народної архітектури та побуту, меморіал у Бабиному яру, Ботанічний сад ім.&nbsp;М.&nbsp;Гришка.</p> 
