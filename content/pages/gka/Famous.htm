<p class="rvps2"> В історії Києва залишили свій слід тисячі <b>видатних особистостей</b>, які жили в різні епохи й уславилися в різних сферах діяльності. Серед них &mdash; державні діячі та полководці, церковні ієрархи та підприємці, науковці та інженери, архітектори та художники, письменники, композитори та музиканти, діячі театру та кіно. Пам&rsquo;ять про них увічнено в монументах, меморіальних дошках та назвах вулиць, деяким присвячено музеї. Особливого ставлення вимагають місця останнього спочинку &mdash; кладовища та окремі могили. Найвідомішим столичним кладовищем є <b><i>Байкове</i></b>, де поховано багатьох видатних киян.</p> 
