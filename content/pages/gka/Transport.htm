<p class="rvps2">Економічний розвиток Києва та розташування міста на перехресті всіх видів шляхів сполучення (залізничних, водних, повітряних, автомобільних) роблять столицю найбільшим транспортним центром України.</p> 
<p class="rvps2">Через Київ проходять лінії всіх залізниць України, а саме місто є потужним залізничним вузлом. Розташування Києва на Дніпрі, що впадає в Чорне море, сприяє розвиткові тут водного транспорту, який значною мірою забезпечує не тільки внутрішні, а й міждержавні перевезення. Потужні київські аеропорти (&laquo;Київ&raquo;, &laquo;Бориспіль&raquo;) додали місту значення повітряних воріт України. У місті знаходяться представництва провідних авіакомпаній світу.</p> 
<p class="rvps2">Київ &ndash; велике місто, і тому потреби його в перевезеннях забезпечує складна мережа міського пасажирського транспорту. Перевезення здійснюються метрополітеном, автобусами, тролейбусами, трамваями, таксі та фунікулером. Лідерство з пасажирських перевезень належить метро, автобусам та маршрутним таксі. Трамваї в нашому місті працюють з 1892&nbsp;р., та в останні роки цей вид транспорту витісняється іншими. До оригінальних видів транспорту належить фунікулер, який було споруджено у 1905 році<i>.</i> За допомогою фунікулеру здійснюється сполучення між Подолом та Верхнім містом.</p> 
<p class="rvps2">Сьогодні на київських вулицях можна побачити велику кількість сучасної вітчизняної та імпортної техніки: автобуси <i>ЛАЗ, МАЗ, Volvo, Scania, Богдан</i>, тролейбуси <i>Київський, ЮМЗ, МАЗ, </i>трамваї<i> </i><i>Sкodа </i> тощо<i>.</i> Збільшується автомобільний парк міста &ndash; сьогодні в столиці понад 500 тисяч зареєстрованих автомобілів.<i> </i>Постійно зростаюча інтенсивність руху та збільшення кількості транспортних засобів примушує міську владу здійснювати роботи з реконструкції доріг, транспортних розв&lsquo;язок, будувати нові мости, вокзали, шляхопроводи, підземні пішохідні переходи тощо.</p> 
