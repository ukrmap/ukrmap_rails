<p class="rvps2">Київ є одним із найбільших <b>промислових</b> центрів України. В нашому місті виробляється понад 5 % промислової продукції держави. На 400 найбільших підприємствах столиці випускається різноманітна продукція. Провідними серед галузей промисловості Києва є <i><b>машинобудування</b> </i>та<i> <b>металообробка</b>, <b>енергетика</b>, <b>хімічна</b>, <b>харчова</b> </i>та<i> <b>медична</b> <b>промисловості</b>, </i>а також<i> <b>промисловість</b> <b>будівельних</b> <b>матеріалів</b></i>.</p> 
<p class="rvps2">Машинобудування Києва представлене підприємствами, продукція яких відома далеко за межами нашої держави. Так, на заводі &laquo;Авіант&raquo;<i> </i>виробляються літаки сімейства Ан, серед яких &ndash; найбільші в світі Ан-225 &laquo;Мрія&raquo;, Ан-124 &laquo;Руслан&raquo; та Ан-70. Також тут випускаються сучасні тролейбуси для потреб Києва та інших міст. Завод<i> </i>&laquo;Ленінська кузня&raquo;<i> </i>випускає різноманітні судна для рибної промисловості, науково-дослідних, геологорозвідувальних робіт, портові буксири тощо. Продукцією заводу АТЕК<i> </i>є екскаватори, дорожня техніка, а також машини й обладнання для сільського господарства. Продукція машинобудування також випускається на заводах &laquo;Більшовик&raquo;, &laquo;Маяк&raquo;, &laquo;Електронмаш&raquo;, &laquo;Артем&raquo;.</p> 
<p class="rvps2">Багато в Києві підприємств, що випускають товари народного споживання. Так, Борщагівський фармацевтичний завод та фірма &laquo;Дарниця&raquo; забезпечують споживачів ліками та медичними препаратами; хлібозаводи, м&lsquo;ясокомбінати, молокозаводи, кондитерські фабрики постачають на прилавки магазинів продукти харчування. А такі підприємства, як &laquo;Киянка&raquo;<i>, </i>&laquo;Каштан&raquo;<i>, </i>&laquo;Дана&raquo;<i>, </i>пропонують покупцям сучасні одяг та взуття.</p> 
<p class="rvps2">Київ &ndash; це місто, що динамічно розвивається. Тому тут сформувався потужний будівельний комплекс, що складається з власне будівельних організацій та підприємств, які виробляють будівельні матеріали та конструкції. Темпи будівництва в Києві найвищі в Україні, і це є яскравим свідченням високих темпів розвитку всього міського господарства.</p> 
<p class="rvps2">Підприємства Києва підтримують зв&lsquo;язки з майже 150 країнами світу, що дає можливість здійснювати активний обмін товарами, послугами, технологіями, а також активно залучати іноземні інвестиції.</p> 
<p class="rvps2">Загалом для життя кожного міста або держави велике значення має стан промисловості. Саме завдяки стабільно працюючим підприємствам не тільки отримують заробітну плату працівники цих заводів і фабрик, а й формується місцевий та державний бюджети. З них потім виплачуються пенсії та зарплати працівникам бюджетної сфери (медицина, освіта, армія, міліція, наука), фінансуються різні соціальні програми.</p> 
