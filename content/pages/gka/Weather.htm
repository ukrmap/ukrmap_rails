<p class="rvps2">Внаслідок обертання Землі навколо Сонця відбувається зміна пір року. Звичні для нас зима, весна, літо, осінь тривають по три календарні місяці. Втім, початок і тривалість пір року за <i>природним календарем</i> відрізняються від хронології календаря звичайного. Це означає, що з огляду на основні показники погоди (температуру, опади, вітер, вологість повітря) можна визначити, коли насправді починається і скільки триває кожна пора року.</p> 
<p class="rvps2">Так, осінь у нашому місті фактично починається 10-12 вересня, коли середньодобові температури опускаються нижче 15&deg;. Суха та тепла на початку, вона приносить нам рясні дощі в листопаді.</p> 
<p class="rvps2">На кінець листопада припадає початок зими: саме в цей час середньодобові температури набувають від&lsquo;ємних значень і випадає сніг. І хоча зима в Києві, як правило, не дуже холодна, триває вона достатньо довго (до 120 днів). А досить часті відлиги разом із пронизливими вітрами створюють багато проблем для киян.</p> 
<p class="rvps2">Із кінця березня по кінець травня триває у Києві весна. Саме в кінці березня земля в основному звільняється від снігового покриву, а середньодобові температури повітря перевищують 0&deg;. Київ особливо красивий у травні, коли вже достатньо тепло, але не спекотно, а зелені мережива рослин ще не відчули гарячого подиху літа. У кінці травня, коли середня температура повітря стає вищою за 15&deg; С, в наше місто приходить літо. В цю пору погода характеризується досить високими температурами та частими зливами з грозами (особливо на початку літа). Саме в теплу пору року в Києві випадає більша частина річних опадів. Втім, досить часто в місті трапляються посухи, коли дощів не буває по декілька тижнів. Тоді чудові київські парки та сквери втрачають свою неповторну красу, а київські пляжі та зони відпочинку наповнюються тисячами відпочиваючих.</p> 
<p class="rvps2">Постійні спостереження за погодою ведуть на метеорологічних станціях. За допомогою спеціальних приладів фахівці-метеорологи фіксують температуру повітря та ґрунту, атмосферний тиск, силу і напрям вітру, кількість опадів. Усі дані про погоду впродовж багатьох років зберігають і використовують для складання прогнозів погоди. Такі прогнози використовують у багатьох сферах життя, зокрема на транспорті, у сільському господарстві, побуті, при проведенні масових громадських заходів.</p> 
