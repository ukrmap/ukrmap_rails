<p class="rvps2"> Територія сучасного Києва була заселеною задовго до того, як виникло місто. Археологи виявили сліди, залишені прадавніми &laquo;киянами&raquo;,&mdash; рештки жител, городища (фортеці зі земляними укріпленнями), могильники (стародавні кладовища). Найдавнішою і найвідомішою з цих археологічних пам'яток є Кирилівська стоянка, відкрита археологом Вікентієм Хвойкою. Мешканці <i><b>Кирилівської стоянки</b></i> &mdash; мисливці на мамонтів &mdash; жили близько 20 тисяч років тому. З цього часу і до зародження Києва на його землях багато разів з&rsquo;являлися та зникали різні племена, справжніх назв яких ми не знаємо. Перші землероби України, так звані трипільці, 5 тисяч років тому збудували городище на <i><b>Кудрявці</b></i> &mdash; найдавнішу фортецю на київських теренах.</p> 
<p class="rvps2"> На рубежі нашої ери територія Києва була заселена зарубинецькими племенами, яких багато вчених вважають предками слов&rsquo;ян. Скупчення їхніх поселень (на <b><i>Оболоні</i></b>, <i><b>Юрковиці</b></i>, <b><i>Замковій горі</i></b> та в інших місцях) було важливим торговельним центром Наддніпрянщини, про що свідчать численні знахідки римських монет та речей римського походження.</p> 
