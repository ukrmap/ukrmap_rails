<p class="rvps2"><b> Центральний парк культури та відпочинку </b> займає значну територію на схилах Дніпра. Парк фактично являє собою єдиний ландшафтний комплекс, до якого входять парки <i><b>Володимирська Гірка</b></i>, <i><b>Хрещатий</b></i> <i><b>парк</b></i>, <i> <b>Міський</b></i> <i><b>Сад</b></i>, <i><b>Маріїнський</b></i> <i><b>парк</b></i>, <i><b>Аскольдова</b></i> <i><b>Могила</b></i>. Ядром цього чудового зеленого масиву є Міський Сад (колишній Царський Сад, Міський парк, Першотравневий парк) &ndash; найстаріший в Києві регулярний парк, що був закладений ще у XVIII&nbsp;ст. майстрами садово-паркового мистецтва Д.&nbsp;Фоком, і Л.&nbsp;Гофмейстером.</p> 
<p class="rvps2"> У тінистих алеях майже в центрі міста можна годинами блукати, милуючись чудовими краєвидами київського лівобережжя, знайомлячись із пам&lsquo;ятками та культурними об&lsquo;єктами. Найвідоміші з них &ndash; це Михайлівський Золотоверхий собор, пам&lsquo;ятник князеві Володимиру, стадіон &laquo;Динамо&raquo; ім.&nbsp;В.&nbsp;Лобановського, Маріїнський палац, будинок Верховної Ради.</p> 
<p class="rvps2"> У різні часи парк відвідували відомі люди, серед яких М.&nbsp;Гоголь, П.&nbsp;Чайковський, М.&nbsp;Лисенко.</p> 
