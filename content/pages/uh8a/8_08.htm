<h1>КУЛЬТУРА УКРАЇНИ В ДРУГІЙ ПОЛОВИНІ XVI - ПЕРШІЙ ПОЛОВИНІ XVII ст. РОЗВИТОК ОСВІТИ ТА НАУКИ</h1> 
<p style="text-align: center"><b> ЗАСАДНИЧІ ТЕЗИ</b></p> 
<ul> 
<li>Києво-Могилянська академія - перший і найславетніший університет на східнослов’янських землях.</li> </ul> 
<p style="text-align: center"><b>ХРОНОЛОГІЯ ПОДІЙ</b></p> 
<table border=0 cellspacing=0 cellpadding=10> 
<tr> 
<td valign=top nowrap> 
<p style="text-align: right"><b>1491 р.</b></p></td> 
<td valign=top> 
<p>Видання у Кракові Швайпольтом Фіолем перших українських друкованих книжок.</p></td> </tr> 
<tr> 
<td valign=top nowrap> 
<p style="text-align: right"><b>1556-1561 рр.</b></p></td> 
<td valign=top> 
<p>Створення Пересопницького Євангелія.</p></td> </tr> 
<tr> 
<td valign=top nowrap> 
<p style="text-align: right"><b>1574 р.</b></p></td> 
<td valign=top> 
<p>Видання Іваном Федоровичем у Львові Апостола та &quot;Букваря&quot;.</p></td> </tr> 
<tr> 
<td valign=top nowrap> 
<p style="text-align: right"><b>1576-1578 рр.</b></p></td> 
<td valign=top> 
<p>Заснування князем Костянтином Острозьким друкарні та школи, виникнення Острозького літературно-наукового гуртка.</p></td> </tr> 
<tr> 
<td valign=top nowrap> 
<p style="text-align: right"><b>1581 р.</b></p></td> 
<td valign=top> 
<p>В Острозі Іваном Федоровичем видано Острозьку Біблію.</p></td> </tr> 
<tr> 
<td valign=top nowrap> 
<p style="text-align: right"><b>1586 р.</b></p></td> 
<td valign=top> 
<p>Заснування у Львові Успенського братства та Успенської школи.</p></td> </tr> 
<tr> 
<td valign=top nowrap> 
<p style="text-align: right"><b>1591 р.</b></p></td> 
<td valign=top> 
<p>Видання друкарнею Львівського братства &quot;Адельфотеса&quot; - підручника церковнослов’янської та грецької мов.</p></td> </tr> 
<tr> 
<td valign=top nowrap> 
<p style="text-align: right"><b>1596 р.</b></p></td> 
<td valign=top> 
<p>Друкарнею Віленського братства видано три навчальні книжки Лаврентія Зизанія: &quot;Буквар&quot;, &quot;Лексис&quot;, &quot;Граматика&quot;.</p></td> </tr> 
<tr> 
<td valign=top nowrap> 
<p style="text-align: right"><b>1615 р.</b></p></td> 
<td valign=top> 
<p>Шляхтянка Галшка Гулевичівна подарувала Київському братству свій &quot;двір із пляцем&quot; на Подолі. Початок діяльності Братської школи в Києві.</p></td> </tr> 
<tr> 
<td valign=top nowrap> 
<p style="text-align: right"><b>1616 р.</b></p></td> 
<td valign=top> 
<p>Друкарні Києво-Печерського монастиря видає першу книгу &quot;Часослов&quot;, розраховану і для шкільного вжитку.</p></td> </tr> 
<tr> 
<td valign=top nowrap> 
<p style="text-align: right"><b>1617 р.</b></p></td> 
<td valign=top> 
<p>Заснування Луцького Хрестовоздвиженського братства та братської школи при ньому.</p></td> </tr> 
<tr> 
<td valign=top nowrap> 
<p style="text-align: right"><b>1646 р.</b></p></td> 
<td valign=top> 
<p>Друкарнею Києво-Печерської лаври видано Требник Петра Могили.</p></td> </tr> </table> 
<p style="text-align: center"><b> розвиток української мови</b></p> 
<p>Протягом XVI - першої половини XVII ст. відбувалися важливі зрушення в розвитку української мови. Вони стосувалися насамперед <b>мови літературної. </b>Від часів Київської Русі тривала традиція заснування двох літературних мов: <b><i>книжна староукраїнська</i></b> (у другій половині XVI ст. її називали <b><i>пр&oacute;стою мовою</i></b>) та <b><i>слов'яно-руська. </i></b></p> 
<p><b><i>Пр&oacute;ста мова</i></b> була наближена до мови розмовної, використовувалася вона надзвичайно широко. Нею писалися найрізноманітніші судові та урядові документи, полемічні ораторсько-проповідницькі твори, повчальна поезія, літописи.</p> 
<p><b><i>Мова слов'яно-руська</i></b> - український різновид церковнослов’янської мови. Церковні книжки й надалі писалися <b>церковнослов’янською мовою</b>, яку тоді називали слов'яно-руською. І хоч вона також зазнавала впливів розмовної мови українців, проте залишалася незрозумілою народові.</p> 
<p style="text-align: center"><b>ПЕРЕСОПНИЦЬКЕ ЄВАНГЕЛІЄ</b></p> 
<p>Від другої половини XVI ст. почали з'являтися переклади <i>пр&oacute;стою мовою церковних текстів</i>:</p> 
<ul> 
<li>Пересопницьке Євангеліє (1556-1561);</li> 
<li>Крехівський Апостол (60-х рр. XVI ст.);</li> 
<li>Волинське Євангеліє (1571) тощо.</li> </ul> 
<p>Першою відомою книгою Святого Письма тогочасною <b><i>книжною українською мовою </i></b>є<b><i> Пересопницьке Євангеліє.</i></b></p> 
<ul> 
<li>Переклад грецьких та церковнослов’янських текстів чотирьох Євангелій здійснив архімандрит Пересопницького монастиря ієромонах Григорій. Списав переклад син протопопа із Сянока Михайло.</li> 
<li>Рукопис виготовлено на пергаменті з уживанням чорного чорнила та кіновару. 482 його аркуші оправлено в дубові дошки, обтягнуті зеленим оксамитом.</li> 
<li>Книгу оздоблено вишуканими малюнками-мініатюрами, а також заставками, кінцівками, ініціалами, багатьма орнаментами, у яких відчутні мотиви доби Відродження.</li> 
<li>У пам’ятці засвідчено фонетичні, граматичні, лексичні й синтаксичні особливості живої української мови XVI ст.</li> </ul> 
<p style="text-align: center"><b>Освіта. Стан шкільництва</b></p> 
<ul> 
<li><b><i>За традицією школи діяли при церквах і монастирях.</i></b> Спеціально підготовлені дяки навчали дітей письму церковнослов’янською мовою, основам арифметики, молитвам, співу. Спочатку такі школи існували в найбільших містах, згодом їх кількість зростала: у другій половині XVI ст. вони діяли у Львові, Стрию, Рівному, Кременці, Заблудові, Володимирі-Волинському, на Житомирщині.</li> 
<li>Розгортання реформаційного руху зумовило появу <b><i>протестантських шкіл</i></b>. Вони, зокрема, були засновані в Гощі, Белзі, Львові, Берестечку, Хмільнику. </li> 
<li><b><i>Створювали свої школи та колегіуми і єзуїти.</i></b> Головну мету виховної діяльності єзуїтські навчальні заклади вбачали в наверненні якомога більшої кількості українців до католицької віри.</li> </ul> 
<p style="text-align: center"><b>Острозька академія</b></p> 
<p>Нові риси розвитку освіти найяскравіше втілилися в діяльності острозького культурно-освітнього осередку. Його було створено <b><i>1576 р.</i></b> з ініціативи князя <b><i>Василя-Костянтина Острозького.</i></b></p> 
<ul> 
<li>Головну мету власної діяльності він вбачав у відродженні української культури на засадах православ’я. З цією метою не пізніше <b><i>1578 р.</i></b> в Острозі було створено школу. Давні слов'янські традиції поєднувалися тут із надбанням тогочасного європейського шкільництва.</li> 
<li>В Острозькій школі ґрунтовно вивчалися мови - церковнослов’янська, грецька й латина. Викладалися в ній і &quot;сім вільних наук&quot; - граматика, риторика, діалектика, арифметика, геометрія, астрономія, музика.</li> 
<li><b>Шкільна програма, за якою здійснювалося навчання в Острозькій школі, передбачала початкову і середню освіту з елементами вищої.</b> Власне, тому сучасники називали Острозьку школу і школою, і колегіумом, і академією. <b>То була перша в Україні &quot;слов'яно-греко-латинська&quot; вища школа в Україні та на східнослов’янських землях. </b></li> 
<li>Першим ректором Острозької академії був <b><i>Герасим Смотрицький </i></b>- знавець літератури, поет, письменник. На запрошення Костянтина Острозького він прибув до Острога та очолив гурток учених, які готували до друку <b><i>Острозьку Біблію</i></b>. Герасим Смотрицький був головним перекладачем і редактором цього видання.</li> </ul> 
<p style="text-align: center"><b>Братські школи</b></p> 
<p>Освітянські й виховні ідеї Острозької академії були підхоплені братствами. Необхідність протидіяти наступові католицької культури спричинила появу братських шкіл.</p> 
<ul> 
<li>Перша така школа з'явилась у <b><i>Львові 1586 р.</i></b>, а незабаром їх почали створювати скрізь по Україні. На початку XVI ст. братських шкіл налічувалося близько 30. Навчатися у них мали право діти усіх станів. Утримувалися школи коштом братств. Діти незаможних родин і сироти навчалися безкоштовно.</li> 
<li>Головне призначення братських шкіл - давати добру освіту і виховувати відданість давнім традиціям та батьківській вірі. Саме тому велика увага в таких школах приділялася вивченню церковнослов’янської та книжної української мов. Традиційно вивчали і грецьку мову. За тих часів важко було обійтися і без латини - мови західноєвропейської науки й дипломатії.</li> 
<li>Братські школи, так само як і Острозька школа, були слов'яно-греко-латинськими. Крім названих мов, у них учні опановували вже згадані &quot;сім вільних наук&quot;.</li> 
<li>У <b><i>1615 р.</i></b> постала <b><i>братська школа в Києві</i></b>. До її заснування доклали зусиль вчені, письменники, й поети, провідні діячі православної церкви, які гуртувалися навколо архімандрита Києво-Печерської лаври Єлисея Плетенецького.</li> 
<li>Першим ректором Київської братської школи був Йов Борецький.</li> 
<li>Восени <b><i>1631 р.</i></b> в Києві виникла ще одна школа - <b><i>Лаврська.</i></b> Заснував її архімандрит Києво-Печерської лаври Петро Могила. Незабаром Лаврську школу було об’єднано з Київською братською. Об’єднана школа почала діяти у вересні <b><i>1632 р.</i></b> Називалася вона колегією.</li> </ul> 
<p style="text-align: center"><b>Києво-Могилянська академія</b></p> 
<ul> 
<li>Київська колегія (незабаром Києво-Могилянська академія) була вищим навчальним закладом.</li> </ul> 
<ul> 
<li>Повний курс навчання тривав 12 років. Усього в академії було вісім класів, а кількість предметів перевищувала 30. Основу навчальних предметів становили ті ж таки &quot;сім вільних наук&quot;.</li> </ul> 
<ul> 
<li>У перших чотирьох класах академії вивчалися мови: книжна українська, церковнослов’янська, грецька, латинська і польська. </li> 
<li>Усі вищі науки в Києво-Могилянській академії викладалися, як і скрізь у Західній Європі, латиною.</li> 
<li>Проте дбали в академії і про належне знання української мови: саме наукова діяльність викладачів академії, а також студентів сприяла розвиткові української мови.</li> 
<li>Києво-Могилянська академія впродовж тривалого часу була єдиним вищим навчальним закладом для всіх станів України, Східної Європи і православного світу.</li> </ul> 
<p style="text-align: center"><b>РОЗВИТОК КНИГОВИДАННЯ</b></p> 
<p>Заснування постійного книговидання в Україні пов'язують з іменем московського першодрукаря <b><i>Іваном Федоровича (Федорова).</i></b></p> 
<ul> 
<li>Зазнавши переслідувань у Московії, він на початку 70-х рр. XVI ст. прибув до Львова.</li> 
<li>У 1574 р. у Львові Іван Федорович видав <b><i>Апостол</i></b> і перший український друкований підручник для навчання грамоти - <b><i>&quot;Буквар&quot;.</i></b></li> 
<li>У 1581 р. в Острозі Федорович видав справжній шедевр серед стародруків - <b> <i>Острозьку Біблію. </i></b></li> 
<li>До середини XVII ст. в Україні діяло 25 друкарень в 17 різних містах та селах.</li> 
<li>Спершу було чимало малих приватних друкарень, але поступово видання книжок зосередилось у найбільших друкарнях - Києво-Печерської лаври, Львівського братства, Михайла Сльозки, Львівського єзуїтського колегіуму.</li> 
<li>Найбільшим центром книгодрукування в Україні в першій половині XVII ст. стала <b><i>друкарня Києво-Печерської лаври.</i></b></li> 
<li>Її заснував <b><i>1615 р.</i></b> архімандрит лаври Єлисей Плетенецький.</li> 
<li>Лаврська друкарня видала першу книжку 1616 р.; протягом другої половини XVII ст. в ній було видано 120 найменувань книг - насамперед богослужебна література, а також букварі, словники, календарі, праці з історії тощо.</li> 
<li>Найуславленіше видання того часу - <b><i>Требник Петра Могили.</i></b></li> 
<li>У <b><i>1638 р.</i></b> у друкарні вийшла <b><i>Тератургіма</i></b> монаха печерського монастиря Афанасія Кальнофойського - неоціненне джерело з історії славетної обителі.</li> 
<li>Друкарня Києво-Печерської лаври проіснувала понад 300 років. Видані в ній богослужебні книги мали свої особливості. Вони здебільшого містили передмови, післямови, присвяти, віршовані вставки, виразною рисою яких був український характер, що позначилось на мові видань та їх оформленні.</li> </ul> 
