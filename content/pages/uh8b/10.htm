<p class="Paragraf"><span style="font-family: &quot;Times New Roman&quot;,&quot;serif&quot;;">§ 10. Церковне життя</span></p>

<p class="Aktualizaciy"><span style="font-family: &quot;Times New Roman&quot;,&quot;serif&quot;;">1.&nbsp;Яким було становище православної церкви в
XVI&nbsp;ст.? 2.&nbsp;У чому полягала Берестейська церковна унія 1596&nbsp;р.?
3.&nbsp;Якими були результати та наслідки Берестейської церковної унії?</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">1.<span style="">&nbsp;&nbsp; </span>Вплив
Берестейської унії на церковне життя в Україні.</span></span><span style="font-family: &quot;Times New Roman&quot;,&quot;serif&quot;; letter-spacing: -0.1pt;"> Укладення Берестейської унії спричинило розкол між прихильниками
православної і греко­католицької церков в українському суспільстві. Одразу після
укладення унії, 15 грудня 1596&nbsp;р., король <span class="Bold">Сиґізмунд ІІІ </span>видав
універсал із вимогою до всього православного духівництва й віруючих визнати
унію. Користуючись «правом патронату», він роздавав єпископські кафедри тим,
хто визнав унію, фактично ліквідувавши православну ієрархію. На місцях у
православних силою відбирали церкви й монастирі та передавали греко­католикам.
Проте православні чинили опір цьому. Так, коли 1599&nbsp;р. король призначив
греко­католицького митрополита <span class="Bold">Іпатія Потія</span>
архімандритом Києво-Печерської лаври, міщани й козаки не пустили його до
монастиря. 1609&nbsp;р. озброєні кияни напали на Видубицький монастир, де
сховався намісник греко­католицького митрополита Антоній Грекович. Їхні дії перешкодили
останньому, незважаючи на підтримку влади, захопити Софійський собор і Києво-Печерську
лавру. У 1618&nbsp;р. козаки втопили Грековича у Дніпрі. Дії міщан підтримував
київський воєвода князь К.-В. Острозький. Унаслідок боротьби православної
шляхти на сеймі Речі Посполитої Сиґізмунд ІІІ офіційно визнав Києво-Печерську
лавру за православними.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image089.jpg" v:shapes="_x0000_i1076" height="463" width="351"></span></p>

<p class="Bodytext"><span class="Bold"><i style=""><span style="font-family: &quot;Times New Roman&quot;,&quot;serif&quot;; letter-spacing: -0.1pt; font-weight: normal;">Іпатій Потій</span></i></span><b style=""><i style=""><span style="font-family: &quot;Times New Roman&quot;,&quot;serif&quot;;"></span></i></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Київська митрополія фактично розкололася на визнану
польською владою <span class="Bold"><span style="font-weight: normal;">греко­католицьку</span></span> («з’єднану») і нелегальну, не визнану
владою й патронами­католиками, <span class="Bold"><span style="font-weight: normal;">православну</span></span> («нез’єднану») церкви. У
цих умовах православна церква в Україні вистояла завдяки підтримці віруючих. На
захист православ’я піднялися братства. Братчики складали колективні протести проти
протиправних дій греко­католиків та їхніх протекторів на сеймики й Вальний Сейм
Речі Посполитої, вели процеси за церковне майно й подавали відповідні матеріали
сеймовим послам. Підставою для їхніх дій і виступів на захист православ’я
представників інших верств була традиція гарантування королями Речі Посполитої
права на свободу совісті в межах своєї держави.</span></p>

<p class="Bodytext" style="text-align: justify;"><span style="font-family: &quot;Times New Roman&quot;,&quot;serif&quot;;">У травні
1599&nbsp;р. за ініціативою <span class="Bold"><span style="font-weight: normal;">Віленського братства</span></span> було укладено союз
між православними і протестантами для спільного захисту своєї свободи
віросповідання.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Активно вела боротьбу за свої права українська
православна шляхта на сеймах Речі Посполитої. Це був єдино можливий законний
шлях за відновлення православної церкви. 1601 та 1603&nbsp;рр. православні
посли разом із протестантами зірвали роботу сеймів. Після участі української
шляхти у збройному виступі проти короля (1606—1607&nbsp;рр.) сейм прийняв рішення,
що православним не повинно чинитися перешкод у відправі богослужінь, і підтвердив
права та привілеї церковних православних братств. 1609&nbsp;р. сейм визнав існування
в Речі Посполитій як греко­католицького, так і православного духівництва.
Утиски будь-кого з них повинні були каратися на державному рівні. Важливе
значення мало прийняте в 1618&nbsp;р. рішення сейму, що нікого не можна силою
примушувати змінювати віру.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Проте здобутки в сеймовій боротьбі відрізнялися від стану
православної церкви на місцях. Проти православних, як і раніше, чинили свавілля
й примус: монастирі й церкви силою передавали греко­католикам, обмежували в
правах православну шляхту, не допускали до участі в роботі магістратів
православних міщан.</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: blue;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: blue;">Документи розповідають</span></p>

<p class="Dokument"><span class="Italic"><span style="font-family: &quot;Times New Roman&quot;,&quot;serif&quot;; color: blue;">Із виступу українського шляхтича з Волині Л.
Деревинського на Вальному Сеймі у Варшаві (1620&nbsp;р.)</span></span></p>

<p class="Dokument"><span style="font-family: &quot;Times New Roman&quot;,&quot;serif&quot;; color: blue;">...У великих містах церкви запечатані,
церковні маєтки зруйновані, у монастирях замість монахів тримають худобу.
Перейдемо до князівства Литовського: там у прикордонних із боку Москви містах
робиться те саме. У Могильові та Орші церкви запечатані, попи розігнані. У
Пінську зроблено те саме. Із монастиря Лещинського зробили корчму...</span></p>

<p class="Dokument"><span style="font-family: &quot;Times New Roman&quot;,&quot;serif&quot;; color: blue;">Придивіться ще до образ і нечуваного гноблення
— хіба не гноблення народу нашого руського те, що, крім інших міст, робиться у
Львові? Хто дотримується грецької віри і не перейшов в унію, той не може проживати
в місті, міряти ліктем і квартою і бути прийнятим у цех; не дозволяється
проводжати за церковним обрядом жителям міста... Крім того, монахів, які не
пристали до унії, уніати хапають по Новогрудку й по інших містах, роздягають на
вільному шляху і заарештовують. Так само в міські ради не притягаються люди
достойні і вчені, які не належать до унії, а простими мужиками, не освіченими
до того, що дехто не зуміє визначити, що таке є правосуддя, заповнюють ці місця
на сором руському суду.</span></p>

<p class="Vopros"><span style="font-family: &quot;Times New Roman&quot;,&quot;serif&quot;; color: blue;">1.&nbsp;Які факти наводить автор документа? 2.&nbsp;Яку
інформацію ви можете отримати і які висновки зробити на підставі цих фактів?
3.&nbsp;Як ставиться автор до подій, про які розповідає? Чому у вас склалося
таке враження?</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">2.<span style="">&nbsp;&nbsp; </span>Відновлення
ієрархії православної церкви.</span></span><span style="font-family: &quot;Times New Roman&quot;,&quot;serif&quot;;"> На початку 20-х&nbsp;рр. XVII&nbsp;ст. важливу роль у
захисті православної церкви в Україні відіграли <span class="Bold">козаки</span>.
Гетьман реєстрового козацтва П. Конашевич-Сагайдачний разом з усім Військом
Запорозьким вступив до Київського братства. Він підтримав ідею, що народилася у
православних колах, про відновлення православної ієрархії без згоди влади Речі
Посполитої. Для цього було вирішено скористатися приїздом до Києва в
1620&nbsp;р. єрусалимського патріарха Феофана. Його охорону забезпечував зі
своїми козаками Сагайдачний.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">На прохання православних міщан, козаків і шляхти Феофан
висвятив київським митрополитом <span class="Bold">Іова Борецького, </span>а
також луцького, володимирського, холмського, перемишльського, полоцького й
турово-пінського єпископів. Таким чином було відновлено православну ієрархію.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;"><img src="/images/uh8b/history8_files/image090.jpg" v:shapes="_x0000_i1077" height="392" width="290"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;; letter-spacing: -0.1pt;">І.Борецький</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">Влада Речі Посполитої відмовилася
визнати висвячених за допомогою козацтва православних ієрархів, убачаючи в
цьому порушення королівського «права патронату». Розпочалася тривала боротьба.
Важливу роль у ній відігравало козацтво, яке на той час являло собою потужну
військову силу. Лише 1632&nbsp;р. при обранні нового короля Речі Посполитої <span class="Bold">Владислав IV </span>погодився офіційно визнати ієрархів православної
церкви. Це рішення увійшло до складених <span class="Bold">1632&nbsp;р. «Статей
для заспокоєння народу руського»</span>. За ними відновлювалося право обрання
православного митрополита «за давніми правами та звичаями — дворянством,
духівництвом та обивателями грецької віри, які не перебували в унії». Так само
православні отримали права обирати собі чотирьох єпископів — Львівського, Перемишльського,
Луцького і Мстиславського.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">3.<span style="">&nbsp;&nbsp; </span>Діяльність
митрополита Петра Могили щодо зміцнення православної церкви. </span></span><span style="font-family: &quot;Times New Roman&quot;,&quot;serif&quot;;">Після
1632&nbsp;р., коли Владислав IV погодився легалізувати православну церкву,
привілей на Київську метрополію він надав архімандриту Києво-Печерського
монастиря Петру Могилі.</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;">Постать в історії</span></p>

<p class="Dokument"><span class="Bold"><span style="font-family: &quot;Times New Roman&quot;,&quot;serif&quot;; color: green;">Петро Могила </span></span><span style="font-family: &quot;Times New Roman&quot;,&quot;serif&quot;; color: green;">(1596—1647) походив із молдавського князівського роду. Освіту отримав у
Львівській братській школі та кількох західноєвропейських університетах.
Спочатку служив у польському війську, брав участь у Хотинській битві
1621&nbsp;р., а у 1625&nbsp;р. прийняв чернечий постриг. Із 1627&nbsp;р. — архімандрит
Києво-Печерської лаври, а з 1632&nbsp;р. — митрополит Київський і Галицький.
Чимало зусиль доклав для легалізації православної церкви, домігся повернення
захоплених уніатами монастирів і церков (Софійського собору й Видубицького
монастиря в Києві та ін.). Його зусиллями й коштами було вперше ґрунтовно реставровано
Софійський собор і багато споруд Києво-Печерської лаври. Могила був ініціатором
створення Київського колегіуму (1632&nbsp;р.), його філій у Вінниці, Кременці і
Гощщі та відкриття Слов’яно-греко­латинської академії у столиці Молдавського
князівства м. Ясси в 1640&nbsp;р. Величезну роль зіграв в оновленні православного
богослов’я і зміцненні православної церкви в Україні.</span></p>

<p class="Dokument"><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;;">&nbsp;</span></p>

<p class="Dokument"><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;;"><img src="/images/uh8b/history8_files/image091.jpg" v:shapes="_x0000_i1078" height="376" width="300"></span></p>

<p class="Dokument"><span class="Bold"><i style=""><span style="font-family: &quot;Times New Roman&quot;,&quot;serif&quot;; font-weight: normal;">Петро Могила</span></i></span></p>

<p class="Dokument"><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;;">&nbsp;</span></p>

<p class="Dokument"><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;;">Ставши митрополитом Київським і
Галицьким, Петро Могила спрямував свою діяльність на реформування церкви. Перш
за все він упорядкував церковне життя. Відтепер жоден єпископ не міг посісти
кафедру без згоди митрополита. За розпорядженням П. Могили було проведено
ретельну перевірку щодо дотримання церковних канонів у минулому під час
призначення всіх рядових священиків і видання їм нових свідоцтв із детальним
визначенням обов’язків. Для контролю за станом церковного життя й поведінкою
духівництва до парафій монастирів і єпископів направляли спеціальних
«митрополичих намісників» і «візитаторів». Запроваджувалися спеціальні екзамени
на знання пастирських обов’язків для священиків. Для вирішення поточних проблем
у єпархіях щорічно скликалися з’їзди священиків — <b style="">єпархіальні</b> собори. Із метою ліквідації звичаю вирішення тяжб серед
духівництва світськими судами П. Могила заснував <b style="">митрополичу консисторію</b> — церковний судовий орган.</span></p>

<p class="Dokument"><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;;">Митрополит упорядкував стосунки
з церковними братствами, обмеживши деякі їхні претензії і примусивши їх
рахуватися із його владою. П. Могила домігся послаблення негативного впливу
права патронату на церковну організацію. Було чітко визначено права й обов’язки
патронів, закріплено парафії за впливовими патронами із православної шляхти або
братствами. Митрополит залишав за собою право відмови висвячувати на церковні
посади запропонованих патронами негідних осіб.</span></p>

<p class="Dokument"><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;;">Багато уваги П. Могила приділяв
розробці питань православного віровчення і впорядкуванню обрядовості.
Митрополитом та його сподвижниками було підготовлено новий православний
Катехізис («Православне ісповідання віри») із викладом основ християнського віровчення,
що був затверджений Київським церковним собором 1640&nbsp;р. П. Могила написав
великий полемічний твір «Літос, або камінь» (1644&nbsp;р.) та «Євхарістіон, або
Требнік» (1646&nbsp;р.), у якому визначалися догмати й обряди православної
церкви.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">4.<span style="">&nbsp;&nbsp; </span>Становище
греко­католицької церкви. </span></span><span style="font-family: &quot;Times New Roman&quot;,&quot;serif&quot;;">Становлення греко­католицької церкви відбувалося досить
успішно завдяки підтримці влади Речі Посполитої та Папи Римського. Однак досить
часто воно супроводжувалося утисками і насильством над православними. Водночас
обіцяних місць у сеймі Речі Посполитої греко­католицькі єпископи так і не
отримали.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">Митрополит <span class="Bold">Іпатій
Потій </span>(1599—1613) активно залучав до греко­католицької церкви українську
шляхту. Так, 1603&nbsp;р. завдяки його наполегливості греко­католиками стали
представники 50 родів волинської шляхти. У 1605&nbsp;р. І. Потій отримав від
короля Сиґізмунда ІІІ право зверхності над усіма церквами «гречеського та
руського обрядів» на території Речі Посполитої. Він заснував першу
греко­католицьку семінарію у Вільно та школу в Бересті. Реформи устрою греко­католицької
церкви здійснив митрополит <span class="Bold">Йосип-Вельямін Рутський</span>
(1613—1637). Для покращення рівня освіти греко­католицького духівництва він
домігся від Папи Римського дозволу навчатися в західноєвропейських католицьких
семінаріях. Прагнучи перешкодити полонізації та окатоличенню українців та
білорусів, Й.-В. Рутський 1615&nbsp;р., за дозволом Риму, зрівняв статус
греко­католицьких та єзуїтських шкіл. У 1617&nbsp;р. за зразком католицького
чернецтва митрополит здійснив реорганізацію греко­католицького чернецтва,
об’єднавши його у Василіянський орден. За його наполяганням ченці-василіяни
майже при кожному своєму монастирі засновували школи.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image092.jpg" v:shapes="_x0000_i1079" height="253" width="180"></span></p>

<p class="Bodytext"><span class="Bold"><i style=""><span style="font-family: &quot;Times New Roman&quot;,&quot;serif&quot;; letter-spacing: -0.1pt; font-weight: normal;">Йосип-Вельямін Рутський</span></i></span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Після відновлення православної церкви в 1621&nbsp;р.
митрополит Й.-В. Рутський розпочав переговори із її владиками про примирення
«однієї Русі з другою» і створення у Речі Посполитій окремого Київського патріархату
для об’єднаної православної і греко­католицької церков, підпорядкованого Риму.
Однак спроба об’єднати православних і греко­католиків в одну церкву виявилася
невдалою. Проти цього категорично виступили православна шляхта і запорозьке
козацтво. Створення окремого патріархату українців і білорусів також не
відповідало інтересам католицького духівництва. Вони були незадоволені тим, що
внаслідок реформ Й.-В. Рутського католицька церква втрачає прибутки з цих
земель, оскільки він перетягує віруючих до себе.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У 30-х&nbsp;рр. XVII&nbsp;ст. після легалізації
православної церкви королем Владиславом IV греко­католицька церква отримала сім
єпархій. У цей період становище греко­католицької церкви ускладнилося. Влада
Речі Посполитої, переконавшись у неможливості об’єднати всіх українців та білорусів
в одній греко­католицькій церкві, була змушена піти на діалог із православною церквою,
яка зберігала свій вплив і значення.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Висновки</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Унаслідок Берестейської унії православна церква
опинилася у важкому становищі. Вистояти вона змогла лише завдяки підтримці
широких верств населення України.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Відновлення ієрархії православної церкви відбулося,
насамперед, завдяки підтримці козацтва, що набувало ролі захисника й виразника
прагнень українського народу.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Реформи православного митрополита П. Могили сприяли
зміцненню церковного управління, дисципліни й моральності духівництва.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Греко-католицька церква в цей період переживала період
становлення. Зміцненню її устрою сприяли церковні реформи митрополита Й.-В.
Рутського.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Запитання і
завдання</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">1. Якими були основні здобутки сеймової боротьби
православної шляхи за свої права? 2. Коли було відновлено ієрархію православної
церкви? 3. Хто став першим митрополитом відновленої православної церкви? 4.
Коли було легалізовано православну церкву владою Речі Посполитої? 5. Які заходи
здійснив для впорядкування управління церквою митрополит Петро Могила? 6. Що
таке митрополича консисторія? 7. Які заходи для впорядкування життя греко­католицької
церкви здійснив митрополит Й.-В. Рутський?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">8. Схарактеризуйте зміни в церковному житті України, що
сталися внаслідок Берестейської унії. 9. Як було відновлено православну
церковну ієрархію в Україні? 10. Які заходи для зміцнення православної церкви
здійснив Петро Могила? 11. Схарактеризуйте становище греко­католицької церкви в
першій половині XVII&nbsp;ст.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">12. Складіть порівняльну таблицю «Становище православної
і греко­католицької церкви в Україні в першій половині XVII&nbsp;ст.». Питання
порівняння визначте самостійно.</span></p>

<table class="MsoNormalTable" style="margin-left: 2.85pt; border-collapse: collapse;" border="0" cellpadding="0" cellspacing="0">
 <tbody><tr style="height: 3pt;">
  <td style="width: 159.5pt; border: 1pt solid black; padding: 2.85pt 2.85pt 4.25pt; height: 3pt;" width="213">
  <p class="Bodytable"><span style="font-family: &quot;Times New Roman&quot;,&quot;serif&quot;;">Питання порівняння</span></p>
  </td>
  <td style="width: 159.5pt; border-width: 1pt 1pt 1pt medium; border-style: solid solid solid none; border-color: black black black -moz-use-text-color; padding: 2.85pt 2.85pt 4.25pt; height: 3pt;" width="213">
  <p class="Bodytable"><span style="font-family: &quot;Times New Roman&quot;,&quot;serif&quot;;">Православна церква</span></p>
  </td>
  <td style="width: 159.55pt; border-width: 1pt 1pt 1pt medium; border-style: solid solid solid none; border-color: black black black -moz-use-text-color; padding: 2.85pt 2.85pt 4.25pt; height: 3pt;" width="213">
  <p class="Bodytable"><span style="font-family: &quot;Times New Roman&quot;,&quot;serif&quot;;">Греко-католицька церква</span></p>
  </td>
 </tr>
 <tr style="height: 3pt;">
  <td style="width: 159.5pt; border-right: 1pt solid black; border-width: medium 1pt 1pt; border-style: none solid solid; border-color: -moz-use-text-color black black; padding: 2.85pt 2.85pt 4.25pt; height: 3pt;" width="213">
  <p class="Noparagraphstyle" style="line-height: normal;"><span style="font-family: &quot;Times New Roman&quot;,&quot;serif&quot;; color: windowtext;">&nbsp;</span></p>
  </td>
  <td style="width: 159.5pt; border-width: medium 1pt 1pt medium; border-style: none solid solid none; border-color: -moz-use-text-color black black -moz-use-text-color; padding: 2.85pt 2.85pt 4.25pt; height: 3pt;" width="213">
  <p class="Noparagraphstyle" style="line-height: normal;"><span style="font-family: &quot;Times New Roman&quot;,&quot;serif&quot;; color: windowtext;">&nbsp;</span></p>
  </td>
  <td style="width: 159.55pt; border-width: medium 1pt 1pt medium; border-style: none solid solid none; border-color: -moz-use-text-color black black -moz-use-text-color; padding: 2.85pt 2.85pt 4.25pt; height: 3pt;" width="213">
  <p class="Noparagraphstyle" style="line-height: normal;"><span style="font-family: &quot;Times New Roman&quot;,&quot;serif&quot;; color: windowtext;">&nbsp;</span></p>
  </td>
 </tr>
</tbody></table>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>
