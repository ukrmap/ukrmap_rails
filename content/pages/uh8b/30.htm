<p class="Paragraf"><span class="Bold"><span style="font-family: &quot;Times New Roman&quot;,&quot;serif&quot;;">§ 30. Україна в подіях Північної війни</span></span></p>

<p class="Aktualizaciy"><span style="font-family: &quot;Times New Roman&quot;,&quot;serif&quot;;">1. Якими були причини Північної війни? 2. Яку політику
проводив гетьман І. Мазепа до 1708&nbsp;р.?</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">1. Гетьманщина в умовах Північної війни Росії зі Швецією
(1700—1721&nbsp;рр.). </span></span><span style="font-family: &quot;Times New Roman&quot;,&quot;serif&quot;;">Із 1700&nbsp;р. Росія вела Північну війну зі Швецією за
вихід до Балтійського моря. Ця війна ніяким чином не перетиналася з інтересами
України. Проте від самого початку козацькі полки постійно брали участь у
воєнних діях, воюючи на території Московії, Прибалтики, Речі Посполитої,
відстоюючи інтереси царя. Жорстоке ставлення з боку командування й тяжкі умови
служби викликали скарги й нарікання, а часом і самовільне повернення додому.
Приводом для незадоволення було й те, що досить часто козаків використовували
як дешеву робочу силу під час будівництва каналів, доріг, фортець та інших
укріплень. Із 1706 р. Гетьманщина мусила також утримувати в ряді міст
московську армію й воєнні гарнізони. Крім того, з України у великих кількостях
вивозився хліб та інші продукти. Усе це призводило до занепаду господарства й
торгівлі, посилювало незадоволення політикою московського царя.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Крім воєнних негараздів, козаків непокоїло обмеження царським
урядом їхніх станових прав. Так, зокрема, гостру реакцію викликав указ
1705&nbsp;р. про перетворення двох козацьких полків, висланих до Пруссії, на
регулярні драгунські. Серед козацької старшини поширювалися чутки про ще
суттєвіші зміни. Непевність майбутнього України примушувала старшину й гетьмана
замислюватися над подальшою долею Гетьманщини. Охоплена антимосковськими настроями
старшина тиснула на гетьмана. Та й сам Мазепа почав розуміти згубність відносин
України з Московією. </span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">2. Перехід І. Мазепи на бік Карла ХІІ. </span></span><span style="font-family: &quot;Times New Roman&quot;,&quot;serif&quot;;">Узявши за
мету звільнення Гетьманщини з­під влади Московії, I. Мазепа розпочав таємні
переговори зі шведським королем Карлом&nbsp;XII. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У 1708&nbsp;р. Карл ХІІ з 35-тисячною армією вирушив у
похід на Москву. Він вів із собою. Пізніше до нього мав приєднатися генерал
Левенгаупт з 16-тисячним військом та важкою артилерією. Шлях на Москву був
перекритий великими залогами російських військ у Пскові, Новгороді та
Смоленську. Карл ХІІ, віддаючи перевагу маневреній війні, вирішив здійснити
обхід через Білорусію. Але через погані дороги, вороже ставлення місцевого населення
і дії партизанів шведська армія втратила потрібну рухливість. Ударом по шведах
став розгром росіянами армії Левенгаупта поблизу села Лісне у Білорусії. Після
цього шведський король рушив в Україну, де сподівався на допомогу І. Мазепи.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image187.jpg" v:shapes="_x0000_i1141" height="231" width="355"></span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Мазепа іі Карл ХІІ</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Коли шведський король перетнув кордон Гетьманщини, то І.
Мазепа ні у воєнному, ні в політичному відношенні не був готовий зустріти Карла
ХІІ як свого союзника. Гетьман опинився перед вибором, чи стати на бік шведів,
чи залишитися на боці Петра І. 4 листопада 1708&nbsp;р. гетьман прийняв
остаточне рішення стати на бік Карла ХІІ і, залишивши у Батурині 3-тисячну залогу,
із 4-тисячним загоном козаків рушив до ставки Карла ХІІ. Коли Мазепа розкрив
козакам свої наміри, то багато козаків його залишили, оскільки не зрозуміли
несподіваної зміни поглядів гетьмана, який напередодні закликав бути вірними
російському цареві й боротися зі шведами. Основна маса українського населення
розглядала шведів як загарбників. Також далася взнаки непопулярна соціальна
політика гетьмана в попередні роки. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Дізнавшись про це, Петро І діяв швидко і рішуче. Він
наказав О. Меншикову розгромити гетьманську столицю Батурин, де були великі
запаси зброї, артилерії та продовольства. Долю Батурина вирішила зрада.
Полковник І. Ніс показав таємний хід у місто. Через нього російські війська
проникли в місто і вчинили погром. Місто було спалене, а населення знищене. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">І. Мазепу було оголошено зрадником. На старшинській раді
у Глухові новим гетьманом було обрано <span class="Bold">Івана Скоропадського</span>
(1708—1722&nbsp;рр.). Крім того, Петро І звернувся до населення бути вірним
йому, а на Січ відправив дарунки і гроші. Через кілька днів більшість старшини
залишили Мазепу, підписали присягу на вірність царю і визнали гетьманом Скоропадського.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image188.jpg" v:shapes="_x0000_i1142" height="309" width="250"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Гетьман І.Скоропадський</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Незважаючи на це, до Мазепи і Карла ХІІ приєднався
кошовий отаман Кость Гордієнко з частиною запорожців. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">8 квітня 1709&nbsp;р. Мазепа і Гордієнко підписали угоду
з Карлом&nbsp;XII, яка передбачала утворення на українських землях, що
перебували у складі Росії, князівства, під формальною протекцією Швеції. Питання
про долю правобережних і західноукраїнських земель не піднімалося, оскільки
шведський король визнавав їх частиною Польщі. Та цим планам не судилося здійснитися.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Петро І продовжував каральні заходи в Україні. У квітні
1709&nbsp;р. російські війська під командуванням П. Яковлева здійснила
каральний похід на Січ, у результаті якого вона була знищена. Лише небагатьом
запорожцям вдалося врятуватися.</span></p>

<p class="Rubrika"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: rgb(153, 51, 102);">Цікаво знати</span></p>

<p class="Bodydopolnitelniy"><span style="font-family: &quot;Times New Roman&quot;,&quot;serif&quot;; color: rgb(153, 51, 102);">Після погрому Січі запорожці заснували
Кам’янську Січ, сподіваючись незабаром повернутися на старі місця. Але в
1711&nbsp;р. російські війська зруйнували її. Частина запорожців знайшла
притулок у володіннях хана — урочищі Олешки поряд із Кардашинським лиманом, де
створили ще одну Січ. Оскільки козакам заборонили звести укріплення й мати гармати,
вони виявилися беззахисними перед свавіллям татар попри позитивне ставлення до
них хана. Матеріальне становище козаків Олешківської Січі було значно гіршим,
аніж на Запорожжі, що породжувало невдоволення. У 1728 р. збурені козаки під
проводом Івана Гусака заарештували кошового К. Гордієнка, спалили будівлі і
рушили на місце Чортомлицької Січі. Але російський уряд категорично заборонив
їм відродити Січ. Зазнавши невдачі, козаки повернулися у володіння кримського
хана й оселилися на місці Кам’янської Січі. У 1733 р. помирає К. Гордієнко —
непримиренний ворог Російської імперії. Цього ж року, в умовах загострення
відносин з Туреччиною, російська імператриця пробачила «провину» запорожцям і
дозволила їм повернутися. У 1734 р. козаки заснували Нову Січ, що проіснувала
до 1775 р.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">3. Полтавська битва. Смерть І. Мазепи. </span></span><span style="font-family: &quot;Times New Roman&quot;,&quot;serif&quot;;">На той час
основні сили шведів підійшли до Полтави, яка лежала на перехресті шляхів, що
вели на Слобожанщину, Запорожжя і далі на Моску й Крим. Тут були зосереджені
великі припаси, яких украй не вистачало шведам. Залога міста, що складалася з козаків
і російських солдат, відмовилася здатися. Облога міста тривала три місяці,
шведи, які мали лише чотири гармати, не могли зламати опір захисників. Тим
часом до Полтави підійшли головні сили росіян. Вирішальна битва Північної війни
відбулася <b style="">8 липня </b>(27 червня) <b style=""><span style="">&nbsp;</span>1709&nbsp;р. під Полтавою</b> і завершилася
поразкою шведів.</span></p>

<p class="Chapter"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image190.jpg" v:shapes="_x0000_i1143" height="265" width="363"></span></p>

<p class="Chapter"><i style=""><span style="font-family: &quot;Times New Roman&quot;,&quot;serif&quot;;">Полтавська битва</span></i></p>

<p class="Bodytext" style="text-align: justify;"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext" style="text-align: justify;"><span style="font-family: &quot;Times New Roman&quot;,&quot;serif&quot;;">Після
поразки І. Мазепа й Карл ХІІ утекли в турецькі володіння. Своєму послу в
Стамбулі Толстому Петро І доручив підкупити великого візира, якому було обіцяно
300 тисяч талярів за видачу Мазепи. Ця звістка схвилювала Мазепу. Такий перебіг
подій остаточно підірвав слабке здоров’я гетьмана, і 22 серпня 1709&nbsp;р. він
помер. Його тіло відвезли в Ясси і там, у колі військової старшини і самого
короля Карла ХІІ, поховали в міському монастирі.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">4. Гетьман Пилип Орлик. Конституція П. Орлика. </span></span><span style="font-family: &quot;Times New Roman&quot;,&quot;serif&quot;;">16 квітня
1710&nbsp;р. під Бендерами відбулася козацька рада. Новим гетьманом було обрано
найближчого сподвижника Івана Мазепи генерального писаря його уряду Пилипа
Орлика (1672—1742&nbsp;рр.). Він очолив першу українську політичну еміграцію в
Західній Європі й уряд в екзилі (еміграції). </span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;"><img src="/images/uh8b/history8_files/image192.jpg" v:shapes="_x0000_i1144" height="218" width="168"></span></p>

<p class="Rubrika"><i style=""><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;; font-weight: normal;">П.Орлик</span></i></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;">Постать в історії</span></p>

<p class="Bodydopolnitelniy"><span style="font-family: &quot;Times New Roman&quot;,&quot;serif&quot;; color: green;">Пилип Орлик походив з давнього чеського роду.
Його батько загинув у війні з Туреччиною. Навчався Орлик спочатку в єзуїтській
колегії у Вільно, а потім у Києво-Могилянському колегіумі. Був освіченою людиною,
знав кілька європейських мов. Займав посади в Генеральній військовій
канцелярії, згодом став генеральним військовим писарем і найближчим радником
гетьмана Мазепи. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Під час козацької ради 16 квітня було прийнято написаний
ним документ «Пакти й Конституції законів і вольностей Війська Запорозького»
(пізніше цей документ отримав назву «Конституція Пилипа Орлика»). Це була угода
між старшиною і запорозькими козаками, з одного боку, та гетьманом — з іншого.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Уперше новообраний гетьман укладав зі своїми виборцями
офіційну угоду, де чітко зазначалися умови, за яких він отримував владу.</span></p>

<p class="Rubrika"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image194.jpg" v:shapes="_x0000_i1145" height="311" width="467"></span></p>

<p class="Rubrika"><i style=""><span style="font-family: &quot;Times New Roman&quot;,&quot;serif&quot;; font-weight: normal;">Схвалення Конституції П.Орлика</span></i></p>

<p class="Rubrika"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image196.jpg" v:shapes="_x0000_i1146" height="434" width="661"></span></p>

<p class="Rubrika"><i style=""><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;; font-weight: normal;">Рукопис «Конституції…»</span></i></p>

<p class="Rubrika"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: rgb(153, 51, 102);">Цікаво знати</span></p>

<p class="Bodydopolnitelniy"><span style="font-family: &quot;Times New Roman&quot;,&quot;serif&quot;; color: rgb(153, 51, 102);">Документ складався із вступу й 16 статей. У
ньому проголошувалася незалежність України від Московії та Речі Посполитої;
обґрунтовувалася протекція шведського короля та союз із Кримським ханством;
територія України визначалася Зборівським договором 1649&nbsp;р.; козакам
поверталися їхні традиційні території в Подніпров’ї; при гетьманові утворювалася
Генеральна рада із законодавчою владою, яка складалася з генеральної старшини,
полковників, виборних депутатів від кожного полку та з делегатів від
запорожців; рада збиралася тричі на рік — на Різдво, Великдень, Покрову; справи
про кривду гетьманову та провини старшини розглядав генеральний суд, до якого
гетьман не мав права втручатися; державна скарбниця і майно підпорядковувалися
генеральному підскарбію, на утримання гетьмана призначалися окремі землі;
встановлювалася виборність полковників, сотників із наступним їх затвердженням
гетьманом; спеціальна комісія мала здійснювати ревізію державних земель, якими
користувалася старшина, а також повинностей населення; гетьман мав захищати
козацтво і все населення від надмірних податків і повинностей, допомагати
козацьким вдовам і сиротам</span><span style="font-family: &quot;Times New Roman&quot;,&quot;serif&quot;;">. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Таким чином, проголосивши фактично республіканський
політичний устрій Української держави, «Конституція Пилипа Орлика» стала
зразком тогочасної політичної думки не тільки в Україні, а й взагалі в Європі.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Конституція обмежувала права гетьмана, передбачала
створення представницького органу&nbsp;— Генеральної Ради. У ній були закладені
підвалини принципу розподілу законодавчої, виконавчої та судової влади,
впроваджувалась виборність посад. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Зміст документа відповідав інтересам козацької старшини,
яка завдяки послабленню гетьманської влади отримала можливість більшої участі в
державному управлінні. «Конституція Пилипа Орлика» до 1714&nbsp;р. діяла на тій
частині Правобережної України, де зберігався військово­територіальний полковий
устрій.</span></p>

<p class="Bodytext" style="text-align: justify;"><span style="font-family: &quot;Times New Roman&quot;,&quot;serif&quot;;">Подальші дії
П. Орлика були спрямовані на створення коаліції, для звільнення України з­під
російської влади. Він уклав угоду з кримським ханом Девлет­Гіреєм, шведським
королем Карлом ХІІ, прибічниками поваленого польського короля Станіслава
Лєщинського. Угоди передбачали спільне визволення Гетьманщини й Слобожанщини.
До цієї коаліції приєдналась Туреччина, яка 20 листопада 1710&nbsp;р. оголосила
війну Росії. За спільним планом союзників передбачалось здійснити військову
експедицію з метою звільнення Правобережної України.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">На початку 1711&nbsp;р. хан із 40-тисячною ордою та 2
тисячами запорожців вирушив на Слобідську Україну. Не досягнувши там воєнного
успіху, він із 12 тисячами захоплених бранців повернувся у Крим. Тим часом
Орлик із 5 тисячами запорожців, 20—30-тисячною татарською ордою і загоном
поляків рушив на Правобережжя. Він здобув Немирів, Брацлав, Вінницю і взяв в
облогу Білу Церкву. До нього приєдналося близько 11 тисяч місцевих козаків на
чолі з Самусем. Однак, коли прийшла звістка про наближення російських військ,
татари припинили облогу і розпочали брати ясир (10 тисяч жителів). Місцеві козаки
залишили гетьмана і кинулись рятувати своїх близьких. З Орликом мало хто
залишився, він був змушений припинити похід і з невеликим загоном прибічників
повернувся до Бендер. Козаки Самуся відмовилися відступити і продовжили
боротьбу. Вирішальна битва з російськими і польськими військами відбулася при
обороні Богуслава. Самусь та його прихильники потрапили в полон і були заслані
до Сибіру.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Після невдалого походу Орлика на Правобережжя царський
уряд аж до 1714&nbsp;р. «зганяв» тамтешнє населення на Лівобережжя з метою
позбавити Орлика будь-якої підтримки.</span></p>

<p class="Bodytext" style="text-align: justify;"><span style="font-family: &quot;Times New Roman&quot;,&quot;serif&quot;;">Улітку
1711&nbsp;р. Петро І розпочав воєнну кампанію проти Османської імперії. Російська
армія вирушила до Молдавії, де її володар підняв антитурецьке повстання. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">8—9 липня 1711&nbsp;р. відбулася вирішальна битва біля&nbsp;р.
Прут. Армія Петра І була оточена турецьким військом, і їй загрожувала
капітуляція. Петро І вирвався з оточення, лише дякуючи підкупу та великим політичним
поступкам. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">За Прутським мирним договором 1711&nbsp;р. російська
сторона повертала Туреччині Азов, знищувала свої фортеці, нещодавно збудовані
на Запорожжі, і зобов’язувалася не втручатися в проблеми Речі Посполитої.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Окремий пункт стосувався українських земель, від яких
Росія повинна була відмовитися і повернути під протекторат Кримського ханства і
Туреччини. Проте його сформулювали дуже нечітко і було незрозуміло, чи мова йде
про Запорожжя, Правобережжя або всю Гетьманщину.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Росія з виконанням умов договору зволікала. Зрештою
наприкінці 1711&nbsp;р. Туреччина висунула російській стороні вимогу передати
всю Наддніпрянську Україну з Києвом під її протекторат відповідно до умов
Прутського миру. Росія відмовилася це зробити. У результаті переговорів при
сприянні англійського і голландського послів було досягнуто домовленості, що
росіяни відмовляються від Правобережжя (окрім Києва з околицями) і західної
частини Запорожжя (землі на правому березі Дніпра з Кодаком), а турки — не висувають
претензій на інші запорозькі землі та Лівобережну Україну. Ці домовленості були
зафіксовані в російсько­турецькому договорі, підписаному в квітні 1712&nbsp;р.
та Адріанопольському договорі 1713&nbsp;р. Вони стали тяжким ударом для Орлика
та його сподвижників. Адже Україна залишалася знову розділеною. Влада ж Орлика
над Правобережною Україною, отримана згідно із султанським указом, була
нетривалою. У квітні 1714&nbsp;р. між Туреччиною й Польщею було укладено
договір, за яким Правобережна Україна залишалася за Польщею. У червні
1714&nbsp;р. Орлик виїхав із Бендер у подорож до країн Європи, де намагався
створити нову антиросійську коаліцію. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">На запрошення Карла&nbsp;XII Пилип Орлик зі своїми
прибічниками прибув до Швеції. У 1720&nbsp;р. перебрався до Німеччини, а згодом
до Франції. Однак політичної підтримки своїх планів у правителів європейських
держав не знайшов. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Після підписання російсько­шведського Ніштадського мирного
договору 1721&nbsp;р. на перебування українських політичних емігрантів в усіх
європейських столицях дивилися як на небажане. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У 1722&nbsp;р. Орлик був змушений переїхати на територію
Туреччини, де й прожив 20 останніх років. Усі його дипломатичні зусилля виявились
марними.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Висновки</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Північна війна лягла важким тягарем на плечі
українського народу. У таких умовах проти політики царя виступив гетьман І.
Мазепа.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Гетьман у своїх діях покладався на хитрість, розрахунок
та інтриги, а не на героїзм та відданість народу та його провідників. Поразка
шведів у битві під Полтавою стала і поразкою планів гетьмана на здобуття
незалежності України.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Заслугою гетьмана І. Мазепи стало те, що він створив
прецедент виступу української еліти проти російського центру.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Царська влада доклала всіх зусиль, щоб витравити
пам’ять про гетьмана в українському народі. Йому було проголошено анафему.
«Мазепинством» став називатися в Російській імперії український
національно-визвольний рух.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Заслугою гетьмана стало те, що він створив прецедент
виступу української еліти проти російського центру.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Поразкою завершилися й спроби П. Орлика відновити
Козацьку державу, поява якої на карті Європи не входила в плани тодішніх
володарів Європи. Проте, завдяки діяльності П. Орлика в європейських дипломатичних
колах стали краще уявляти складнощі політичної ситуації на українських землях і
прагнення українців.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— П. Орлик збагатив українську і світову історію першою
конституцією в сучасному розумінні цього слова.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Запитання і
завдання</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">1. Коли і між якими державами тривала Північна війна? 2.
Якою була участь козацьких військ у першому етапі Північної війни? 3. Які
воєнно-політичні акції Петра І стали відповіддю на Союз І. Мазепи з Карлом ХІІ?
4. Яким був перебіг Полтавської битви? Чим вона завершилася? 5. Якою була доля
І. Мазепи після Полтавської битви? 6. Коли і за яких обставин П. Орлика було
обрано гетьманом?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">9. Що штовхнуло І. Мазепу на союз зі Швецією? 9. Чому І.
Мазепа не зміг підготуватися до вступу шведської армії в Україну? 10. Що
спонукало запорожців підтримати україно-шведський союз? 11. Чим гетьманство П.
Орлика відрізнялося від усіх його попередників? 12. Із якою метою П. Орлик
запропонував козацтву «Пакти і Конституції...»? 13. Чому походи П. Орлика в
Україну зазнали поразки?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">14. Складіть історичний портрет І. Мазепи або П. Орлика.
15. Прослідкуйте на карті події Північної війни на теренах України. Позначте
основні віхи. 16. Складіть хронологічну таблицю «Українські землі в умовах
Північної війни».</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">17. Доля України в Полтавській битві вирішувалася без
участі українців. Чому так сталося?</span></p>

<p class="Paragraf" style="margin: 11.35pt 0cm 2.85pt 18pt;"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>
