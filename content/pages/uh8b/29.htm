<p class="Paragraf"><span class="Bold"><span style="font-family: &quot;Times New Roman&quot;,&quot;serif&quot;;">§ 29. Правобережна Україна наприкінці ХVІІ — на початку
ХVІІІ&nbsp;ст.</span></span></p>

<p class="Aktualizaciy"><span style="font-family: &quot;Times New Roman&quot;,&quot;serif&quot;;">1. Які українські землі втратила Річ Посполита в
результаті війни з Османською імперією? 2. Якими були наслідки Руїни для
Правобережжя?</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">1. Відродження козацького устрою. </span></span><span style="font-family: &quot;Times New Roman&quot;,&quot;serif&quot;;">Після гучної
перемоги польського короля під Віднем у 1683&nbsp;р. війна з Османською
імперією для Речі Посполитої не скінчилася. Польща продовжила боротьбу за
втрачені українські землі і, як з’ясувалося, без козацтва це було неможливо. Ще
в 1674&nbsp;р. подільський полковник О. Гоголь був призначений наказним
гетьманом. У його відання перейшли Могилівський, Брацлавський, Кальницький та
Уманьський полки. У 1676&nbsp;р. польський Сейм ухвалив рішення затримати
козаків на службі не лише для їх використання у військових цілях, але «як
представників панування Речі Посполитої в Україні». Оскільки більша частина
Правобережжя була під владою Туреччини, польська влада виділила для козаків
землі на Київському Поліссі. У 1678&nbsp;р. новим козацьким ватажком став Мирон.
Він прагнув якомога більше розширити межі перебування козаків й усунути з цієї
території шляхту. Останнє призвело до конфлікту і позбавило Мирона влади. Але
ненадовго. Гетьман А. Могила (1684—1689&nbsp;рр.) призначає його наказним
гетьманом на Поліссі.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Тим часом Ян Собеський розумів, що без відновлення
традиційного козацького господарства й устрою неможливо створити повноцінне
козацьке військо, яке б стало на перешкоді турецько-татарським нападам. Тому
король вирішив узаконити територіальне козацьке військо на землях Правобережної
Наддніпрянщини. Відповідно до універсалу короля (1684&nbsp;р.) і сеймової
конституції (1685&nbsp;р.) за козаками затверджувалися вольності, свободи і
привілеї, а також дозволялося заселяти землі колишніх семи правобережних полків
(Чигиринського, Канівського, Корсунського, Черкаського, Уманьського,
Білоцерківського і Кальницького). </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Процес заселення цих земель очолили старі заслужені
козаки Семен Палій, Захар Іскра, Самусь (Самійло Іванович) та Андрій Абазин. На
відміну від своїх попередників, які спиралися переважно на військовий,
авантюристичний елемент, вони віддавали перевагу осілому, землеробському
населенню. Декларовані пільги привертали сюди мешканців Лівобережжя, переселенців
з інших районів Правобережжя, Галичини, вихідців із Білорусії та Молдавії. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">На теренах, визначених польською
владою, було створено чотири територіальні козацькі полки. На території полків
влада належала полковникам, сотникам й іншим представникам адміністрації. На
місцях поширювалися норми звичаєвого та козацького права. У містах і селах
створювалися органи козацького самоврядування. Очолював козацьку адміністрацію
наказний гетьман, якого призначав король. У 1689—1693&nbsp;рр. наказним
гетьманом був Гришко, а його наступником став Самусь.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Козаки нових полків (2 тис. яких були записані до
реєстру) брали активну участь у війні з Туреччиною, за що отримували чималі
гроші від польської влади. Зміцнення козацтва призвело до загострення конфлікту
із шляхтою, що спалахнув у 1688&nbsp;р. Але поки йшла війна з Туреччиною,
верховна влада Речі Посполитої закривала на це очі.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">2. Повстання під проводом Семена Палія 1702—1704&nbsp;рр.
</span></span><span style="font-family: &quot;Times New Roman&quot;,&quot;serif&quot;;">У 1699&nbsp;р. Річ Посполита й Османська імперія підписали Карловацьке
перемир’я. Цього ж року сейм ухвалив рішення про ліквідацію козацького війська
на Правобережжі. Гетьману Самусю та полковникам наказали розпустити полки.
Однак полковники відмовилися виконати це розпорядження і розпочали запеклу
боротьбу проти польського панування, яку сучасники називали «другою Хмельниччиною».
На чолі цього повстання став <span class="Bold">Семен Палій </span>(Гурко).
Програма боротьби міститься у його словах, що він «поселився на вільній
Україні, й Речі Посполитій немає ніякого діла до цієї області; лише він один
має право в ній розпоряджатися, як справжній козак і гетьман козацького
народу».</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;"><img src="/images/uh8b/history8_files/image184.jpg" v:shapes="_x0000_i1138" height="596" width="365"></span></p>

<p class="Rubrika"><i style=""><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;; font-weight: normal;">Семен Палій</span></i></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;">Постать в історії</span></p>

<p class="Bodydopolnitelniy"><span style="font-family: &quot;Times New Roman&quot;,&quot;serif&quot;; color: green; letter-spacing: -0.1pt;">Семен Палій (Гурко)
народився на початку 1640-х&nbsp;рр. в містечку Борзна на Чернігівщині в
козацькій сім’ї. Освіту здобув у Києво-Могилянському колегіумі. Потім став
козаком Ніжинського полку. Згодом перебував на Запорожжі, де швидко завоював
авторитет серед козаків і отримав прізвисько Палій. Служив у П. Дорошенка. У
1683&nbsp;р. С. Палій очолює козацький загін, що разом із поляками бився під
Віднем. Ян ІІІ Собеський називав його «віденським богатирем». Після повернення
з походу Палій оселився на Правобережжі. Коли польський уряд оголосив про
формування козацьких полків, Палій разом з кількома сотнями запорожців заснував
полк з центром у м.Фастів. Під його управлінням перебувала територія колишніх
Білоцерківського, Канівського, Чигиринського та Уманського полків. Але на ці
землі прагнула повернутися й шляхта. Козацькі звичаї заважали поширенню
панщини, що викликало конфлікт зі шляхтою. Зрештою дійшло до відкритого
протистояння. Ситуацію загострило укладення «Вічного миру» між Польщею і
Москвою, за яким Правобережжя залишалося у складі Речі Посполитої. Це перекреслило
плани Палія. На всі його звертання до царя взяти Правобережжя під свою руку той
відповідав відмовою, натомість пропонуючи йому переселитися на Січ. С. Палій відмовився.
У 1689&nbsp;р. С. Палій із загоном козаків напав на Немирів, пристановище
пропольського гетьмана Гришка. Узяти місто не вдалося. Новим гетьманом став
Самусь. Палія заарештували й ув’язнили в місті-фортеці Маґдебург. За рік козаки
його звільнили і він повернувся до Фастова, де продовжив свою політику.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Відкрита боротьба проти Польщі розпочалася у 1701&nbsp;р.
із селянських заворушень на Поділлі та Брацлавщині. Потім повстання охопило
Київщину та Східну Волинь. На бік повсталих перейшли всі правобережні полки. </span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: blue;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: blue;">Документи розповідають</span></p>

<p class="Dokument"><span class="Italic"><span style="font-family: &quot;Times New Roman&quot;,&quot;serif&quot;; color: blue;">З інструкції послам від шляхти Київського
воєводства на сейм (листопад 1701&nbsp;р.)</span></span></p>

<p class="Dokument"><span style="font-family: &quot;Times New Roman&quot;,&quot;serif&quot;; color: blue;">«Хоч конституція миротворчого сейму
1699&nbsp;р. всі козацькі війська на ділі заборонила, все­таки бунтівник Палій
не хоче підкорятися законам, а також не хоче слухати і виконувати наказів їх
милості панів­гетьманів і навіть захопив Фастів, що належить до Київського
єпископства, і багаті землі. На захоплених землях він зробив собі кордон на
річці Тетерів, козаки ж його зазнають великих утисків, дає на зиму, а також
влітку притулок бідним людям; грабує, робить такі наскоки, що загрожує нашій
любимій батьківщині (Польщі). Наше воєводство стало поживою для грабіжників...
поставити питання про Палія і його похідний полк і щоб якнайефективніше були
вжиті заходи, такі, як суворі закони минулого сейму, щоб прийняти рішення про
вигнання Палія з нашого воєводства і з Фастова, а також щоб він сам був притягнутий
до відповідальності за заподіяні злочини».</span></p>

<p class="Vopros"><span style="font-family: &quot;Times New Roman&quot;,&quot;serif&quot;; color: blue;">1. Як прореагував С. Палій на ліквідацію козацтва
Польщею? 2. Яких заходів щодо С. Палія вимагала шляхта?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Коронний гетьман Яблонський спробував захопити С. Палія у
Фастові, але на захист міста піднялися всі жителі. Після невдалої облоги міста
поляки відступили на Поділля, а козаки Палія опанували терени майже всієї
Правобережної України і вигнали звідти шляхту.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Улітку 1702&nbsp;р. повстання спалахнуло з новою силою,
набувши рис національно­визвольної боротьби. У листопаді повсталі захопили
оплот поляків на Правобережжі — Білу Церкву, а згодом Немирів. Для придушення
повстання поляки кинули 15-тисячний загін під командуванням Адама Сенявського.
Повстання було придушено на Поділлі та Брацлавщині.</span></p>

<p class="Bodydopolnitelniy" style="margin-bottom: 0.0001pt; text-align: justify;"><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;;">Розвиток повстання відбувався у дуже складних зовнішніх умовах. Йшла
Північна війна. Річ Посполита поділилася на два ворогуючі табори: один на чолі
зі Станіславом Лещинським підтримував Швецію, інший — на чолі з Августом ІІ —
Росію. Об’єктивно повстання було на руку Швеції, але лідери повстання
сподівалися на підтримку Москви і лівобережного гетьмана. </span></p>

<p class="Bodydopolnitelniy"><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;;">Ще до початку
повстання Палій звертався до царя, а також до Мазепи з пропозицією приєднати
Правобережжя. Однак Росія не наважувалася порушити умови «Вічного миру»
1686&nbsp;р. Лише навесні 1704&nbsp;р. російські війська з українськими
козаками, очолюваними гетьманом І. Мазепою, виступили в похід на Польщу, щоб
надати допомогу королю Августу ІІ у боротьбі зі шведами. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Зі вступом Мазепи на Правобережжя повстанню було
покладено край. Палія, як можливого претендента на гетьманську булаву, було
заарештовано й за згодою царя заслано до Сибіру. Правобережні землі опинились
під управлінням Мазепи, який фактично став правителем об’єднаної Гетьманщини.
На цих землях він проводив обережну політику. З одного боку, було збільшено
кількість козацьких полків до семи. Уся старшина, крім Палія, залишилася на
своїх посадах; з іншого — каралися «бунтівники» й підтримувалася шляхта.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У 1707&nbsp;р. ситуація різко змінилася. Шведський король
Карл ХІІ здійснив стрімкий похід проти Польщі, завдавши поразки Августу ІІ. Петро
І опинився перед дилемою: анексувати Правобережжя і тим самим налаштувати проти
себе польську шляхту, чи залишити Правобережжя у складі Речі Посполитої,
підтримавши проросійські сили. Він обрав останнє, міркуючи, що краще мати в
Польщі проросійські сили при владі й контролювати всю країну, ніж отримати її
частину, а другу частину — вороже налаштовану. Але такий поворот не влаштовував
І. Мазепу, який зробив ставку на Швецію, сподіваючись відірвати від Росії і
Польщі всю Україну. Проте поразка під Полтавою шведських військ у 1709&nbsp;р.
перекреслила його плани.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">3. Ліквідація козацького устрою на Правобережжі. </span></span><span style="font-family: &quot;Times New Roman&quot;,&quot;serif&quot;;">Поразка
повстання С. Палія і виступу І. Мазепи не привели до остаточної ліквідації
правобережного козацтва. У 1709&nbsp;р. із заслання повернувся С. Палій, який
став білоцерківським полковником. Це дало новий поштовх до утвердження
козацьких порядків. Але наступного року він помер. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image185.jpg" v:shapes="_x0000_i1139" height="519" width="351"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Турецький воїн початок Х</span></i><i style=""><span style="font-family: &quot;Times New Roman&quot;,&quot;serif&quot;;" lang="EN-US">V</span></i><i style=""><span style="font-family: &quot;Times New Roman&quot;,&quot;serif&quot;;">ІІІ ст.</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У 1711&nbsp;р. Петро І здійснив невдалий Прутський похід
проти Туреччини. За Прутським миром Росія мала відмовитися від претензій на
Правобережжя і вивела свої війська із цієї території. За наказом Петра І українське
населення почали зганяти на Лівобережжя. Цей процес тривав аж до 1714&nbsp;р. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image186.jpg" v:shapes="_x0000_i1140" height="963" width="450"></span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У 1712&nbsp;р. Польський сейм прийняв рішення про
скасування полкового устрою на Правобережжі. У 1714&nbsp;р. російські війська
передали полякам Білу Церкву, а залишки правобережних полків переправились
через Дніпро. Польща остаточно відновила свою владу на Правобережжі. Проте ці
землі не стали «пусткою». Уже з 1720-х&nbsp;рр. почалося їх інтенсивне
заселення і відродження. Але на цей раз вже не козацтво відігравало вирішальну
роль у цьому процесі.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Висновки</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Війна Туреччини і Польщі, що тривала в останній чверті
ХVІІ&nbsp;ст., поставила на порядок денний питання про відродження козацтва,
яке мало стати на перешкоді набігам татар і турок і сприяти господарському
відродженню Правобережжя.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Створення козацьких полків у Правобережній Україні
відроджувало традиції національного державотворення у цьому регіоні. Вагома
роль у цьому процесі належала С. Палію, який кінцевою метою своєї діяльності
вважав визволення зі шляхетського гніту Правобережної України і відновлення
єдності Правобережжя і Лівобережжя в єдиній козацькій державі. Цю мету
переслідувало і повстання 1702—1704 рр., яке було спровоковане рішенням польського
сейму про ліквідацію козацтва.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Незважаючи на те, що на певний час вдалося об’єднати
дві частини України, міжнародне становище було не на користь України. Зрештою Правобережжя
залишилося у складі Речі Посполитої, а козацький устрій на цих землях був ліквідований.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Запитання і
завдання</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">1. За яких обставин і коли відродилося козацтво на
Правобережжі? 2. Назвіть причини національно­визвольного повстання на
Правобережжі в 1702—1704&nbsp;рр. 3. Розкажіть про перебіг повстання. За яких
обставин і як воно було придушене? 4. Коли польський сейм прийняв рішення про
ліквідацію козацького устрою на Правобережжі? Коли ця ухвала була здійснена?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">5. Яку мету переслідував польський уряд, узаконюючи
козацький устрій на Правобережжі? 6. За що боролися учасники
національно­визвольного повстання на Правобережжі 1702—1704&nbsp;рр.? 7. Яка
роль І. Мазепи у подіях 1702—1704&nbsp;рр. на Правобережжі?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">8. Покажіть на карті території, охоплені повстанням
1702—1704&nbsp;рр., та місця його основних подій. 9. Складіть історичний
портрет С. Палія.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">10. Чому національно­визвольне повстання на Правобережжі
1702—1704&nbsp;рр. називали «Другою Хмельниччиною»? Що спільного й відмінного
між ним і подіями національно­визвольної війни під проводом Б. Хмельницького?</span></p>

<p class="Paragraf"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>
