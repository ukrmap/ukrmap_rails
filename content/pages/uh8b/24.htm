<p class="Paragraf"><span class="Bold"><span style="font-family: &quot;Times New Roman&quot;,&quot;serif&quot;;">§ 24. Правобережна та Лівобережна Гетьманщини в
60—80-х&nbsp;рр. ХVІІ&nbsp;ст.</span></span></p>

<p class="Aktualizaciy"><span style="font-family: &quot;Times New Roman&quot;,&quot;serif&quot;;">1. Коли і в результаті яких подій відбувся розкол України
на Лівобережну й Правобережну? 2. Які держави прагнули оволодіти українськими
землями?</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">1. Гетьман П. Дорошенко, возз’єднання України. </span></span><span style="font-family: &quot;Times New Roman&quot;,&quot;serif&quot;;">Принципово
нове становище, що склалося після укладення Андрусівського перемир’я, вимагало
від українства згуртованості у відстоюванні власних інтересів. Для проведення
такої лінії потрібна була сильна особистість. Такою особистістю став гетьман <span class="Bold">Петро Дорошенко</span> (1665—1676&nbsp;рр.).</span></p>

<p class="Rubrika"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Rubrika" style="margin-left: 0cm; text-indent: 14.2pt;"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;"><img src="/images/uh8b/history8_files/image153.gif" v:shapes="_x0000_i1119" height="330" width="241"></span></span><span style="font-family: &quot;Times New Roman&quot;,&quot;serif&quot;; color: green;"></span></p>

<p class="Rubrika" style="margin-left: 0cm; text-indent: 14.2pt;"><i style=""><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;; font-weight: normal;">П.Дорошенко</span></i></p>

<p class="Rubrika" style="margin-left: 0cm; text-indent: 14.2pt;"><span style="font-family: &quot;Times New Roman&quot;,&quot;serif&quot;; color: green;">&nbsp;</span></p>

<p class="Rubrika" style="margin-left: 0cm; text-indent: 14.2pt;"><span style="font-family: &quot;Times New Roman&quot;,&quot;serif&quot;; color: green;">Постать в історії</span></p>

<p class="Opredelenie" style="margin-left: 0cm; text-indent: 14.2pt;"><span style="font-family: &quot;Times New Roman&quot;,&quot;serif&quot;; color: green;">Серед провідників козацької держави тієї доби постать гетьмана П. Дорошенка
є найяскравішою. Його навіть називали „Сонцем Руїни”. П. Дорошенко народився у
1627 р. у Чигирині в козацькій родині. Його дід М. Дорошенко був гетьманом
Війська Запорозького (трагічно загинув), а батько — полковником за часів Б.
Хмельницького.</span></p>

<p class="Opredelenie" style="margin-left: 0cm; text-indent: 14.2pt;"><span style="font-family: &quot;Times New Roman&quot;,&quot;serif&quot;; color: green;">П. Дорошенко здобув широку освіту, добре знав латинську і польську мови.
Героїчна смерть діда була для нього блискучим прикладом беззастережної
відданості своєму народові. У неповних 30 років він став полковником
Прилуцького полку, потім Черкаського і Чигиринського полків у війську Б.
Хмельницького.</span></p>

<p class="Opredelenie" style="margin-left: 0cm; text-indent: 14.2pt;"><span style="font-family: &quot;Times New Roman&quot;,&quot;serif&quot;; color: green;">Деякий час він співпрацював з гетьманом І. Виговським, а потім і з Ю.
Хмельницьким. Перебуваючи у Чигирині, він мав нагоду познайомитися з державними
проблемами і виробити власний погляд на становище в Україні. А ставши гетьманом
отримав нагоду втілити своє бачення у життя.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Спочатку Дорошенко підпорядкував своїй владі все
Правобережжя і за допомогою суворих заходів навів лад: відбудовувалися міста,
відновлювалося господарство і органи влади. Було створено 20-тисячне військо
сердюків. Але для здійснення далекоглядних планів ресурсів Правобережжя було
недостатньо. Війна, що точилася тут з 1648&nbsp;р., знищила 65—70 % населення. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image155.jpg" v:shapes="_x0000_i1120" height="380" width="320"></span></p>

<p class="Opredelenie" style="margin-bottom: 0.0001pt;"><i style=""><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;;">Сердюки на марші</span></i></p>

<p class="Opredelenie" style="margin-bottom: 0.0001pt;"><i style=""><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;;">&nbsp;</span></i></p>

<p class="Opredelenie" style="margin-bottom: 0.0001pt;"><b style=""><span style="font-family: &quot;Times New Roman&quot;,&quot;serif&quot;; color: green;">Терміни і поняття</span></b></p>

<p class="Bodytext" style="text-indent: 0cm;"><b style=""><span style="font-family: &quot;Times New Roman&quot;,&quot;serif&quot;; color: green;">Сердюки </span></b><span style="font-family: &quot;Times New Roman&quot;,&quot;serif&quot;; color: green;">— найманці, яких набирали гетьмани, переважно
з волохів.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;; color: green;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Для проведення об’єднавчої політики П. Дорошенко, як
колись Б. Хмельницький, вирішив спертися на Кримське ханство. Спочатку він
намагався підкорити західноукраїнські землі: Волинь, Західне Поділля, Галичину,
що створило б базу для подальшої боротьби. Тут були значні людські ресурси і ця
територія відносно мало постраждала від бойових дій. Проте його <b style="">Західний похід</b> (вересень—жовтень
1667&nbsp;р.) разом із татарами виявився невдалим. Татари не пропускали нагоди
брати ясир і грабувати, що навіть спричинило опір населення. Цим скористався
польський коронний гетьман Ян Собеський, який вміло налагодив оборону. Але
остаточно зірвав план Дорошенка — похід харківського полку І. Сірка із
запорожцями на Крим. У вирішальний момент (Ян Собеський перебував в облозі
україно-татарського війська в укріпленому таборі біля Підгайців) татари уклали
мир із поляками і повернулися в Крим. Дорошенко був змушений укласти з поляками
<b style="">Підгаєцький договір</b> (1667 р.),
згідно з яким він визнавав підданство королю і дозволив польський шляхті
повернутися до своїх маєтків.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Гетьман звернувся з пропозицією до московського царя
прийняти його протекцію за умови возз’єднання козацької України. Для Москви це
б означало розрив Андрусівської угоди, а на це вона не бажала йти через
внутрішні проблеми (вирувало повстання С. Разіна (1667-1671<span style="">&nbsp; </span>рр.)). </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У той же час на Лівобережжі спалахнуло антимосковське
повстання. У лютому 1668&nbsp;р. Брюховецький, розчарований царським
підданством, прагнучи втримати владу, оголосив про розрив із Москвою. Невдовзі
з більшої частини Лівобережної України було вигнано царських воєвод. Спалахнуло
повстання і на Слобожанщині, очолюване І. Сірком. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Такою ситуацією вирішив скористатися П. Дорошенко.
Заручившись підтримкою лівобережної старшини і Кримського ханства, він у червні
1668&nbsp;р. вступив на Лівобережжя. Козаки лівобережних полків вбили
Брюховецького і приєдналися до Дорошенка. <b style="">На
загальній козацькій раді П. Дорошенка обрали гетьманом усієї козацької України.</b>
Це був беззаперечний успіх гетьмана, але такий розвиток подій не влаштовував
сусідні держави. Сподвижник гетьмана київський митрополит Й. Тухальський наказав
поминати в церквах Лівобережжя не царя, а „благочестивого і Богом даного
гетьмана Петра”.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">Тим часом польські підрозділи
вдерлися на Брацлавщину. Для організації опору Польщі Дорошенко був змушений
повернутися на Правобережжя, залишивши на Лівобережжі наказним гетьманом
Дем’яна Многогрішного. Відбивши наступ поляків, Дорошенко опинився перед лицем
нової міжусобиці. Запорожжя, яке підтримало Кримське ханство, проголосило
гетьманом запорозького писаря <span class="Bold">Петра Суховія</span>
(1668—1669&nbsp;рр.).</span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">Суховій здобув підтримку Криму,
склавши з ним угоду, яка визнавала зверхність кримського хана над Україною. Два
запеклі вороги, Крим і Запорожжя, об’єдналися, переслідуючи кожен свою мету.
Крим був обтяжений залежністю від Стамбула і прагнув найти собі союзника, Запорожжя
— намагалося зберегти свою самостійність і вважало, що саме Січ повинна
відігравати провідну роль в Україні.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">2. Міжусобна боротьба. Прийняття турецького протекторату
(1668—1669&nbsp;рр.). </span></span><span style="font-family: &quot;Times New Roman&quot;,&quot;serif&quot;;">Намагаючись уникнути міжусобиці та війни з Кримом, П.
Дорошенко направив посольство до Стамбула із пропозиціями, на яких Україна
погоджувалася прийняти <span class="Bold">турецький протекторат. </span><span class="Bold"><span style="font-weight: normal;">Умови</span></span>
були такими: у межах держави повинні перебувати всі українські землі
від&nbsp;р. Вісла й міст Перемишль і Самбір на заході до Севська й Путивля на
сході; населення звільнялося від сплати податків і данини; православна церква
мала отримати автономію; туркам і татарам заборонялося у межах України
руйнувати поселення, брати ясир, заводити мечеті тощо. Більшість із цих умов
турецький султан Мехмед ІV прийняв.</span></p>

<p class="Opredelenie"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Opredelenie"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;"><img src="/images/uh8b/history8_files/image157.jpg" v:shapes="_x0000_i1121" height="215" width="167"></span></span><span class="Bold"><span style="font-family: &quot;Times New Roman&quot;,&quot;serif&quot;;"></span></span></p>

<p class="Opredelenie" style="margin-bottom: 0.0001pt;"><i style=""><span style="font-family: &quot;Times New Roman&quot;,&quot;serif&quot;;">Султан Мехмед ІV </span></i></p>

<p class="Opredelenie" style="margin-bottom: 0.0001pt;"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Opredelenie" style="margin-bottom: 0.0001pt;"><b style=""><span style="font-family: &quot;Times New Roman&quot;,&quot;serif&quot;; color: green;">Терміни і поняття</span></b></p>

<p class="Opredelenie"><span class="Bold"><span style="font-family: &quot;Times New Roman&quot;,&quot;serif&quot;; color: green;">Протекторат</span></span><span style="font-family: &quot;Times New Roman&quot;,&quot;serif&quot;; color: green;"> — форма залежності однієї держави від іншої, більш сильнішої. Держава, що
перебуває під протекторатом, користується певною автономією у внутрішніх
справах, у той час як питання сторони, зовнішньої політики, а також
найважливіші питання внутрішньої політики підлягають контролю з боку сильнішої
сторони.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Тим часом на Лівобережжя рушило московське військо на
чолі з Г. Ромадановським. Многогрішний не витримав наступу і під тиском частини
старшини і духівництва перейшов на бік Москви, склавши присягу царю. У грудні
1668&nbsp;р. на старшинській раді Чернігівського, Ніжинського і Стародубського
полків він був проголошений гетьманом. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Цією ситуацією скористався Суховій, який взяв під
контроль південь Лівобережжя. Спалахнули бойові дії. Многогрішний з московськими
військами витіснив загони Суховія і татар, що його підтримували, на
Правобережжя. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image159.jpg" v:shapes="_x0000_i1122" height="190" width="189"></span></p>

<p class="Bodytext"><span class="Bold"><i style=""><span style="font-family: &quot;Times New Roman&quot;,&quot;serif&quot;; font-weight: normal;">Гетьман Д</span></i></span><b style=""><i style=""><span style="font-family: &quot;Times New Roman&quot;,&quot;serif&quot;;">. </span></i></b><span class="Bold"><i style=""><span style="font-family: &quot;Times New Roman&quot;,&quot;serif&quot;; font-weight: normal;">Многогрішний</span></i></span><b style=""><i style=""><span style="font-family: &quot;Times New Roman&quot;,&quot;serif&quot;;"></span></i></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Під час обрання <span class="Bold">Д</span>. <span class="Bold">Многогрішного</span> гетьманом на загальній козацькій раді у березні
1669&nbsp;р. у Глухові були ухвалені нові договірні статті з Москвою.
Підписуючи <span class="Bold">Глухівські статті</span>, царський уряд, наляканий
розмахом антимосковських настроїв, пішов на деякі поступки. Зокрема, московські
воєводи мали перебувати лише в п’яти містах (Київ, Переяслав, Ніжин, Чернігів,
Остер), а їхні функції обмежувалися лише військовими справами. Збір податків із
місцевого населення переходив до гетьманських урядників. Гетьману, як і раніше,
заборонялося вести зовнішньополітичні зносини, але його представникам
дозволялося бути присутніми на посольських з’їздах, де вирішувалися питання,
пов’язані з козацькою Україною. Гетьман отримав право на створення найманого
кінного війська «компанійців» кількістю 1 тис. осіб. На них покладалися функції
підтримання порядку. Окрема стаття передбачала повернення в Україну гармат,
дзвонів, срібних речей і книг, захоплених вояками Г. Ромадановського. Перехід
селян у козаки обмежувався. Українцям заборонялося торгувати тютюном і горілкою
у московських містах. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Гетьман переніс свою резиденцію (столицю) із Гадяча до
Батурина. У якості охорони взяв ще тисячу московських стрільців. Від того часу
московські війська завжди були прикомандировані до резиденції лівобережного
гетьмана.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">На той час повернулося посольство зі Стамбула. П.
Дорошенко у третій декаді березня провів у Корсуні розширену старшинську раду,
у роботі якої взяли участь представники Лівобережжя та Запорожжя. Вона ухвалила
прийняти протекторат Туреччини (без складення присяги султану) й підтвердила
довічне право гетьманства П. Дорошенка по обидва боки Дніпра. Проти такого
рішення виступили запорожці, частина городового козацтва, селяни та міщани, у
свідомості яких Туреччина лишалася запеклим ворогом.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У травні запорожці знову проголосили П. Суховія
гетьманом, на бік якого перейшли козаки Корсунського і Уманського полків.
Розгорілися запеклі бої, у яких Суховій зазнав поразки. У серпні частина
козаків проголосила гетьманом уманського полковника <span class="Bold">М. Ханенка</span>
(1699—1670&nbsp;рр.), якого підтримала Польща, і збройне протистояння продовжилося.
Суховій став при ньому писарем.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image161.jpg" v:shapes="_x0000_i1123" height="333" width="277"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Гетьман М.Ханенко</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У вересні 1670 р. Ханенко підписав <b style="">Острозькі статті</b>, за якими козаки поверталися у підданство до
польського короля і відмовлялися від усяких зносин з іншими державами. Натомість
козаки зберігали давні вольності, проголошувалася „безпека, вольності і повага
на вічні часи” до православного духівництва.</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">&nbsp;</span></b></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;; color: blue;">Документи
розповідають</span></b><span style="font-family: &quot;Times New Roman&quot;,&quot;serif&quot;; color: blue;"></span></p>

<p class="Bodytext"><span style="font-family: &quot;Times New Roman&quot;,&quot;serif&quot;; color: blue;">Із „реляції” львівського єпископа Йосипа
Шумлянського (березень 1671 р.)</span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;; color: blue;">П. Дорошенко дуже
зміцнився, абсолютно у них панує й користується всенародною любов’ю. Перебуваючи
там... (у Чигирині — ред.), а також під час повернення назад, не чув про нього
жодного поганого слова. Ці люди не хлопи, а самостійний народ. Зникли вже там
грубіянство тиранство. Пияцтво й інші варварства. Народи з Тукальським
проводить у ночі або вранці. Достатки, пишність помітні — все це не як у козацького
гетьмана, а як у найбільшого польського пана.</span></i></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;; color: blue;">1.<span style="">&nbsp;&nbsp; </span>Як описує єпископ становище на Правобережжі.
На що він звертає увагу? 2. Яку оцінку дає Дорошенку єпископ?</span></i></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">&nbsp;</span></i></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">3. Змова проти Д. Многогрішного. Конотопські статті
1672&nbsp;р. </span></span><span style="font-family: &quot;Times New Roman&quot;,&quot;serif&quot;;">Невдовзі після підписання Глухівських статей лівобережний
гетьман повів курс на відновлення прав козацької України часів Б. Хмельницького
й перестав узгоджувати свою політику з Москвою. Він відновив зв’язки з П.
Дорошенком й став надавати йому військову допомогу, позбавив посад багатьох промоковськи
налаштованих старшин. У 1672&nbsp;р. саме ці старшини сфабрикували справу про „зраду”
гетьмана, змовившись із московськими стрільцями, заарештували Многогрішного та
його соратників й відправили до Москви. Після катувань Д. Многогрішного присудили
до страти, яку в останню хвилину замінили на заслання до Сибіру.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Новим гетьманом Лівобережжя було обрано лояльно
налаштованого до Москви <span class="Bold">Івана Самойловича</span>
(1672—1687&nbsp;рр.). При його обранні було ухвалено <span class="Bold">Конотопські
статті</span>, які в основному повторювали Глухівські статті 1669&nbsp;р., але
містили й нові обмеження влади гетьмана:</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— гетьман не мав права звільняти з посад і судити
старшину без ради з усією старшиною;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— гетьману заборонялося без царського указу і згоди
Старшинської ради писати до іноземних государів і, особливо, до гетьмана П.
Дорошенка;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— положення про необхідність присутності представників
гетьмана на з’їзді послів при обговоренні справ, що торкалися України, були
вилучені.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">4. Боротьба за Правобережжя. </span></span><span style="font-family: &quot;Times New Roman&quot;,&quot;serif&quot;;">На
Правобережжі наприкінці 60-х&nbsp;рр. XVII&nbsp;ст. ситуація була дуже складною.
До міжусобної боротьби додалося військове суперництво за цей регіон Польщі,
Московії і Туреччини.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Польський уряд визнав правобережним гетьманом М. Ханенка
і влітку 1671&nbsp;р. розпочав воєнні дії проти П. Дорошенка. Восени коронний
гетьман Ян Собеський захопив Брацлавщину. У 1672&nbsp;р. на боці П. Дорошенка
виступила Туреччина. Вона вимагала від Польщі передати їй Східне Поділля.
Найстрашнішим було те, що українці брали участь у цьому протистоянні з обох
боків, нищачи одне одного у братовбивчій війні.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У липні 1672&nbsp;р. турецьке військо на чолі з султаном
розташувалося під Хотином. Тим часом Дорошенко вів успішні дії проти Ханенка і
поляків на Брацлавщині. Невдовзі він з’єднався із силами турків, узяв в облогу
Кам’янець-Подільський і незабаром його здобув. Далі об’єднане військо підійшло
до Львова.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Отримані поразки змусили поляків підписати <b style="">у жовтні 1672&nbsp;р. у Бучачі угоду з
Туреччиною</b>. За Бучацьким мирним договором Річ Посполита визнавала існування
Української козацької держави під протекторатом турецького султана в межах
Брацлавщини і Південної Київщини. Східне Поділля переходило під владу
Туреччини, а решта Правобережжя залишалася під польською владою. Польща
зобов’язувалася сплачувати данину. Бучацький мир засвідчив помилковість
політики Дорошенка, який у боротьбі за об’єднання України сподівався спертися
на Туреччину.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Польський сейм відмовився схвалити Бучацький мир, і війна
продовжилася. Восени 1673&nbsp;р. польське військо на чолі з Яном Собеським
розгромило турецьку армію під Хотином. Проте Ян Собеський, який був
проголошений королем Речі Посполитої, вирішення долі українських земель відклав
на потім і зосередився на європейських справах. У 1676&nbsp;р. він уклав <b style="">Журавненський мирний договір</b>, за яким
Польща визнавала за Туреччиною Поділля, а за гетьманом П. Дорошенком більшу
частину Правобережжя, крім Білоцерківського і Паволоцького полків. Натомість
скасовувалася щорічна данина Туреччині. Але і цей договір не був схвалений
сеймом, і згодом бойові дії відновилися. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Московська держава сприйняла Бучацький договір як
зречення Речі Посполитої від Правобережної України й наприкінці 1673&nbsp;р.
розпочала воєнні дії проти П. Дорошенка. До початку березня 1674&nbsp;р.
70-тисячне московсько-українське військо оволоділо основними містами Правобережжя.
<span class="Bold">На старшинській раді в Переяславі 17 березня 1674&nbsp;р.
Самойловича проголосили гетьманом «обох боків Дніпра».</span> Однак об’єднання
усієї України під однією булавою не було тривалим. Турки й татари, які прийшли
на допомогу Дорошенку, змусили московсько-українське військо відступити на
Лівобережжя. Турецькі загони руйнували церкви, вимагали сплати данини,
грабували й захоплювали в полон населення. До того ж Брацлавщину знову захопили
поляки. Дорошенко опинився в скрутному становищі. Його влада поширювалася лише
на Чигирин та його околиці. Бачучи, як усе руйнується, він вирішив відмовитися
від турецького протекторату і визнати владу московського царя. Він присягнув їй
перед кошовим отаманом І. Сірком, а той доповів про це Самойловичу. Оскільки
Запорожжя не визнавало законності гетьманства Самойловича, з’явилася надія
навесні 1676 р. скликати генеральну раду для обрання гетьмана всієї України.
Але московський уряд не визнав цей акт присяги й вимагав повторної присяги. У
вересні 1676&nbsp;р., коли московська армія оточила Чигирин, П. Дорошенко, щоб
уникнути кровопролиття, поклав перед брамою булаву і склав присягу царю.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Зі зреченням гетьмана П. Дорошенка, на думку істориків
(В.Смолія, В.Степанкова та ін.), завершився останній етап Української
національної революції, що почалася 1648 р.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">5. Гетьманство І. Самойловича. </span></span><span style="font-family: &quot;Times New Roman&quot;,&quot;serif&quot;;">Гетьманування
Самойловича тривало 15 років. Він намагався возз’єднати козацьку Україну силою,
спираючись на московські війська. Щоб виснажити своїх противників, він руйнував
правобережні міста і села, а їхнє населення примушував переселятися на лівий
берег Дніпра („Великий загін 1678—1679 рр.). Проте, приєднати Правобережжя
Самойлович так і не зміг, бо в боротьбі за нього стикалися інтереси Речі
Посполитої, Московської держави й Османської імперії. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.25pt;"><img src="/images/uh8b/history8_files/image163.jpg" v:shapes="_x0000_i1124" height="469" width="333"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;; letter-spacing: -0.25pt;">Гетьман
І.Самойлович</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.25pt;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.25pt;">Рішучими заходами гетьман протидіяв
спробам Запорозької Січі відігравати роль самостійної політичної сили. Гетьман,
по суті, поклав край скликанню загальних козацьких рад і називав себе
«верховним володарем і господарем вітчизни». Самойлович започаткував інститут <b style="">«бунчукових товаришів»</b>, до якого належали
діти старшини, які з юнацьких років, перебуваючи в оточенні гетьмана,
готувалися обійняти у майбутньому керівні посади. Гетьман сприяв становленню
старшинського землеволодіння.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Прагнення Самойловича до одноосібної влади, тяжіння до
запровадження монархічної форми правління в Україні непокоїло царський уряд. Серед
лівобережної старшини було чимало незадоволених жадобою і здирництвом гетьмана.
Саме за доносом старшини, що Самойлович збирається зрадити царя, його й було
усунуто з посади. Новим гетьманом став <span class="Bold">Іван Мазепа</span>
(1687—1709&nbsp;рр.).</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">6. Повернення до влади Ю. Хмельницького. Чигиринські
походи турецької армії. Бахчисарайський мир 1681&nbsp;р. </span></span><span style="font-family: &quot;Times New Roman&quot;,&quot;serif&quot;;">Після
зречення П. Дорошенком гетьманства турецький уряд спробував утримати під своїм
протекторатом Правобережжя за допомогою Ю. Хмельницького. У 1677&nbsp;р. султан
Магомет ІV вручив йому булаву з гучним титулом «князя Сарматії та України,
володаря Війська Запорозького». Навесні 1677&nbsp;р. разом із турецькою армією
Ю. Хмельницький з’явився в Україні. Проте місцеве населення з недовірою
поставилося до його закликів підкоритися туркам і не виявило особливої
готовності йти за новим гетьманом.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">На початку серпня 1677&nbsp;р. 100-тисячна
турецько-татарська армія разом із загоном прибічників Хмельницького підійшла до
Чигирина і взяла його в облогу. Спроби Ю. Хмельницького схилити козаків на свій
бік були марними. Штурм міста теж був невдалим. Після того як на допомогу
гарнізону Чигирина прибуло 57-тисячне московсько-українське військо, очолюване
Ромодановським і Самойловичем, турки змушені були зняти облогу і відійти.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image164.jpg" v:shapes="_x0000_i1125" height="395" width="485"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Облога Чигирина</span></i></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">&nbsp;</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У липні 1678&nbsp;р. 200-тисячна турецько-татарська армія
знову вторглася в Україну і вдруге спробувала захопити Чигирин. На допомогу
обложеним прибули 70-тисячне московське і 50-тисячне козацьке військо. Зрештою
турки за допомогою підкопів підірвали вал і увірвалися у нижнє місто. Козаки
відступили до фортеці. Московське військо відмовилось прийти на допомогу.
Ромодановський мав таємний наказ царя здати місто, але все зробити так, ніби
турки його захопили. Цар уважав, що, пожертвувавши туркам Чигирин, він втримає
за собою Лівобережжя. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Турки вщент зруйнували місто. Це був крок відчаю.
Знекровлені тривалою облогою, вони вже не змогли продовжити наступ і повернулися
до Молдавії. Другий Чигиринський похід, як і Перший, завершився невдачею.
Захопити все Правобережжя турки не змогли. Водночас для українців знищення
козацької столиці стало болючою втратою.</span></p>

<p class="Rubrika"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: blue;">Документи розповідають</span></p>

<p class="Dokument"><span class="Italic"><span style="font-family: &quot;Times New Roman&quot;,&quot;serif&quot;; color: blue;">Самійло Величко про становище на Правобережжі</span></span></p>

<p class="Dokument"><span style="font-family: &quot;Times New Roman&quot;,&quot;serif&quot;; color: blue;">«Від Корсуня і Білої Церкви, потім на Волинь і
в князівство Руське, до Львова, Замостя, Бродів і далі подорожуючи, бачив я
багато городів і замків безлюдних і пусті вали... що стали пристанищем і житлом
тільки для диких звірів. Мури ж, як то у Чолганському, Константинові,
Бердичеві, Збаражі, Сокалі, що тільки на шляху нам у поході військовому трапилися,
бачив я одні малолюдні, інші цілком розвалені...».</span></p>

<p class="Vopros"><span style="font-family: &quot;Times New Roman&quot;,&quot;serif&quot;; color: blue;">1. Як змальовує наслідки Руїни для Правобережжя Самійло
Величко? 2. Чим було зумовлене таке становище на Правобережжі?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Після розорення Чигирина правителем Правобережжя турки
залишили Ю. Хмельницького. Резиденцією він обрав місто Немирів. Контроль над
ним здійснював турецький паша з Кам’янця-Подільського. Проте влада його була не
довгою. За однією з версій турки його арештували, задушили і скинули з мурів
Кам’янця-Подільського у річку Смотрич.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У наступні роки протистояння між Московією і Туреччиною
за українські землі переросло у довготривалий конфлікт, у якому жодна зі сторін
не мала достатньо сил, щоб вирішити питання на свою користь. Зрештою <span class="Bold">13 січня 1681&nbsp;р.</span> сторони підписали <span class="Bold">Бахчисарайський
мир,</span> за яким:</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— кордон між державами пролягав по Дніпру;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Лівобережна Україна, Київ з навколишніми містами та
Запорожжя визнавалися за Московією, а Південна Київщина і Поділля — за
Туреччиною;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— обидві сторони зобов’язувалися не споруджувати і не
відбудовувати укріплення між Південним Бугом і Дніпром, а також не заселяти ці
землі;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— татарські орди могли вільно кочувати в
південноукраїнських степах, а запорозькі козаки і все населення — ловити рибу в
Дніпрі, добувати сіль, полювати і пересуватися річками до Чорного моря;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— турецький султан і кримський хан зобов’язувалися не
допомагати ворогам Московської держави.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Так, через обставини і політичні прорахунки було втрачено
ще один шанс вибороти незалежність України. Козацька держава, що постала в
результаті національно­визвольної війни під проводом Б. Хмельницького, була
розділена між сусідніми державами: Московською державою, Річчю Посполитою та
Османською імперією. </span></p>

<p class="Rubrika"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: rgb(153, 51, 102);">Цікаво знати</span></p>

<p class="Bodydopolnitelniy"><span style="font-family: &quot;Times New Roman&quot;,&quot;serif&quot;; color: rgb(153, 51, 102); letter-spacing: 0.1pt;">Відмовившись від наміру
створення у Правобережній Україні васальної держави, Туреччина не хотіла
втрачати контролю над Брацлавщиною і Київщиною. Тому ці землі були віддані під
управління молдавського господаря Г. Дуці, який титулував себе «господарем
земель молдавських і земель українських». Він призначив наказним гетьманом Я.
Драгича. Останній, оселившись у Немирові, почав призначати полковників до
колишніх полкових міст і зайнявся активною колонізаційною політикою. Він
проголосив «всезагальне право свободи по всій Україні і відновлення козацьких
полків». Ці заходи викликали занепокоєння Москви, яка засудила дії Дуки.
Лівобережний гетьман І. Самойлович навіть здійснив рейд на Правобережжя і
розігнав нових поселенців. Улітку 1683&nbsp;р. на скликаній раді козаки вирішили
прогнати Я. Драгинича і обрали С. Куницького. Останній отримав від польського
короля гетьманський титул. Наприкінці 1683 — на початку 1684&nbsp;р. він
здійснив успішний похід проти татар і турок у Молдавію і Буджацькі степи. Проте
після повернення з походу був убитий козаками. Новим гетьманом стає А. Могила.
Саме його козаки брали участь у війні з Туреччиною в армії Яна Собеського.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Висновки</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— П. Дорошенко, ставши гетьманом Правобережжя, повів
рішучу боротьбу за возз’єднання Української козацької держави. Однак цей успіх
був короткочасним.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Сусідні держави не були зацікавлені у сильній
українській державі. До того ж її єдність підточувала боротьба старшинських
угруповань за владу. Ця боротьба призвела до того, що в Україні діяли кілька
гетьманів одночасно.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Ні спроби П. Дорошенка за допомогою турецького
протекторату, ні намагання І. Самойловича за допомогою Московії відновити
єдність України не мали успіху. Інтереси Москви і Стамбула в Україні були
примирені повним винищенням українських земель між Південним Бугом і Дніпром,
що було закріплено у Бахчисарайському договорі 1681&nbsp;р.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Запитання і
завдання</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">1. У результаті яких подій П. Дорошенко став гетьманом?
2. У якому році гетьману П. Дорошенку вдалося об’єднати Українську козацьку
державу під своєю владою? 3. Із яким гетьманом Москва уклала Глухівські статті?
4. Між якими державами було укладено Бучацький мир? 5. Скільки відбулося
Чигиринських походів турецької армії? 6. У якому році та за яких обставин П.
Дорошенко склав гетьманську булаву? 7. Коли і на яких умовах була припинена
боротьба між Туреччиною і Московією за Правобережну Україну?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">8. Якою була мета політики гетьмана П. Дорошенка? Чи
досягнув він її? 9. Чому частина селян і міщан західноукраїнських земель
відмовилася підтримувати П. Дорошенка й перейшла на бік поляків? 10. Поміркуйте,
чому військово­політичний союз гетьмана П. Дорошенка з Туреччиною призвів до
нового спалаху громадянської війни в Україні? 11. Чому повернення Ю.
Хмельницького до влади завершилося крахом? 12. Які основні політичні цілі
ставив перед собою І. Самойлович? Чому він був позбавлений гетьманської булави?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">13. Прослідкуйте за картою, якими були основні напрямки
воєнних походів та де відбувалися битви у 1665—1681&nbsp;рр. 14. Порівняйте
Глухівські статті 1669&nbsp;р. з Московськими статтями 1665&nbsp;р. Що було між
ними спільного, а що відмінного?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">15. Якою, на вашу думку, була роль гетьмана П. Дорошенка
в подіях Руїни? Чи справедливо його називають «Сонцем Руїни»? 16. Які здобутки
Української національної революції середини ХVІІ&nbsp;ст. вдалося зберегти
після подій, що увійшли в історію під назвою «Руїна»?</span></p>

<p class="Paragraf"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>
