<p class="Paragraf"><span style="font-family: &quot;Times New Roman&quot;,&quot;serif&quot;;">§ 16. Розгортання національно­визвольної боротьби в
1648—1649&nbsp;рр.</span></p>

<p class="Aktualizaciy"><span style="font-family: &quot;Times New Roman&quot;,&quot;serif&quot;;">1.&nbsp;Яким було військове мистецтво козаків?
2.&nbsp;Які засоби боротьби використовувалися козаками під час козацьких
виступів 20—30-х&nbsp;рр. XVII&nbsp;ст.? 3.&nbsp;Яка подія спричинила Національно­визвольну
війну українського народу середини XVII&nbsp;ст.?</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">1.<span style="">&nbsp;&nbsp; </span>Битви на Жовтих
Водах та під Корсунем.</span></span><span style="font-family: &quot;Times New Roman&quot;,&quot;serif&quot;;"> Військо Речі Посполитої, зібране для боротьби з повстанцями,
очолюване коронним гетьманом <span class="Bold">Миколою Потоцьким </span>і
польним гетьманом <span class="Bold">Мартином Калиновським,</span> розташувалося
в таборі між Корсунем та Чигирином. Коронний гетьман планував здійснити каральний
похід на Запорожжя силами двох угруповань. Перше — очолюване сином М.
Потоцького Стефаном, мало просуватися суходолом, а друге, переважно з
реєстрових козаків, очолюване осавулами І. Барабашом та І. Караїмовичем,— на
човнах Дніпром.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Хмельницький завдяки чудово організованій розвідці вчасно
довідався про цей план і вирушив із Січі навперейми С. Потоцькому. 19 квітня
загони татарської кінноти, очолювані перекопським бейем Тугаєм, вступили в бій
із поляками у верхів’ї&nbsp;р. <span class="Bold">Жовті Води,</span> лівої
притоки Інгульця. Невдовзі з основними силами підійшов гетьман і розпочав
облогу польського табора. Кількість війська Хмельницького становила 14 тис.
козаків, татарської орди — 20 тис. осіб, у поляків було 10 тис. вояків.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image121.jpg" v:shapes="_x0000_i1097" height="345" width="443"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Б.Хмельницький під Жовтими
Водами</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">С. Потоцький через облогу не мав можливості повідомити
батькові. Тим часом у флотилії реєстровців, що підходила до Січі, прихильники
гетьмана підняли повстання. Барабаша та Караїмовича вони вбили і приєдналися до
Хмельницького. Після того, як вони прибули до Жовтих Вод, на бік гетьмана
перейшли також реєстровики з табору С. Потоцького.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Опинившись у критичному становищі, поляки в ніч із 5 на 6
травня спробували прорвати оточення. Однак козаки й татари оточили їх з усіх
боків й опівдні 6 травня розгромили вщент. Важко пораненого С. Потоцького взяли
в полон татари, і по дорозі до Криму він помер.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Здобувши блискучу перемогу на Жовтих Водах, Хмельницький
вирішив не гаючи часу рухатися під <b style="">Корсунь</b>,
щоб завдати удару по основних силах коронного та польного гетьманів. Магнатські
загони поповнилися новими силами і кількість польського війська досягла 12—14
тис. осіб.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Дізнавшись про наближення Хмельницького, поляки вирішили
під прикриттям табору рухатися з­під Корсуня до Богуслава. На їхньому шляху, в
урочищі Горохова Діброва, козаки, очолювані М. Кривоносом, влаштували засідку.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">На світанку <b style="">16
травня</b>, коли польський табір, оточений возами у вісім рядів, рухався богуславським
шляхом, він натрапив на завали з дерев та викопані рови. Козацько­татарське
військо атакувало табір і прорвало його оборону в трьох місцях. Чотиригодинна
жорстока січа завершилася поразкою поляків.</span></p>

<p class="Rubrika"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image123.jpg" v:shapes="_x0000_i1098" height="414" width="661"></span></p>

<p class="Rubrika"><i style=""><span style="font-family: &quot;Times New Roman&quot;,&quot;serif&quot;; font-weight: normal;">Битва під Корсунем</span></i></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: rgb(153, 51, 102);">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: rgb(153, 51, 102);">Цікаво знати</span></p>

<p class="Bodydopolnitelniy"><span style="font-family: &quot;Times New Roman&quot;,&quot;serif&quot;; color: rgb(153, 51, 102);">За повідомленням українського літописця М.
Гунашевського, після завершення битви відбулася зустріч Б. Хмельницького з М.
Потоцьким. Ймовірно, щоб якось дошкулити переможцю, коронний гетьман із неприхованим
презирством і злою іронією запитав: «Хлопе, ...чим же так зацному рицерству орд
татарських (котрим і звитяг приписовали) заплатиш?» На що отримав відповідь:
«Тобою... й іншими з тобою». Справді обидва польські гетьмани й майже всі
полонені були передані Тугай-бею як воєнна здобич.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">2.<span style="">&nbsp;&nbsp; </span>Наростання
визвольної боротьби.</span></span><span style="font-family: &quot;Times New Roman&quot;,&quot;serif&quot;;"> <span class="Bold">Битва під Пилявцями. </span>Перемоги,
здобуті Хмельницьким у перших битвах на Жовтих Водах і під Корсунем, мали
важливе значення для розгортання визвольної боротьби. Вони було болючим ударом
для польської армії, сприяли послабленню позицій влади Речі Посполитої в
Україні. Швидко зростало повстанське військо. Протягом літа 1648&nbsp;р. від
польсько-шляхетського панування повстанці звільнили Лівобережжя.</span></p>

<p class="Rubrika"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: blue;">Документи розповідають</span></p>

<p class="Dokument"><span class="Italic"><span style="font-family: &quot;Times New Roman&quot;,&quot;serif&quot;; color: blue;">Із листа брацлавського воєводи Адама Кисіля до
архієпископа Матвія Лубенського (правителя Речі Посполитої на час
«міжкоролів’я» після смерті Владислава IV) про ситуацію в Україні після
Корсунської битви.</span></span></p>

<p class="Dokument"><span style="font-family: &quot;Times New Roman&quot;,&quot;serif&quot;; color: blue;">Військо наше розгромлене й розбите вщент...
Раби тепер панують над нами; зрадник засновує нове князівство... Безумна чернь
рада тому, що Хмельницький оберігає її, піддаючи вогню й мечу один лиш шляхетський
стан, відчиняє міста, замки і, вводячи його туди, як тріумфуючого переможця,
вступає в його підданство. Київ оголосив він своєю столицею... Орда стоїть
проти нас; татарський Кіш і табір цього нечистивого Тамерлана ще стоять під
Білою Церквою. Одначе дійшли до нас вісті й чутки, що він бажає ще далі
збільшити наші біди і свої успіхи. Уже й так воєводства Київське, Брацлавське,
Чернігівське вважає своїми, погрожує Волині й Поділлю, а також і Руським землям...</span></p>

<p class="Vopros"><span style="font-family: &quot;Times New Roman&quot;,&quot;serif&quot;; color: blue;">1.&nbsp;Настрої якої верстви відображає автор документа?
Якими вони є? Поясніть свою думку. 2.&nbsp;Наведіть факти з документа, що
свідчать про ставлення українського населення до Хмельницького. 3.&nbsp;Якими,
за повідомленням автора документа, були подальші плани Б. Хмельницького?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Полум’я війни охопило також Правобережжя. Черкаський
полковник <span class="Bold">М. Кривоніс,</span> якого направив сюди Хмельницький,
за короткий час організував на Поділлі та півдні Волині 20-тисячну повстанську
армію із селян та міщан. Вони визволили від поляків Полонне, Заслав, Острог,
Тульчин, Вінницю, Брацлав, Немирів і десятки інших міст.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Одночасно з цим Україну охопила жорстока стихія
селянської війни. Тривалий час накопичувана лють селян до своїх гнобителів
призвела до того, що вони винищували панів та їхні сім’ї, убивали орендарів та
урядників, не розрізняючи їхньої національної приналежності та віросповідання.
Селяни громили шляхетські маєтки, захоплювали орні землі та майно.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Після безплідних мирних переговорів у вересні
1648&nbsp;р. воєнні дії відновилися. На Волині під Чолганським Каменем було
зосереджено 80—90-тисячну польську армію, у якій вояків було 40 тис. осіб, а
всі інші — обозні та слуги. Командували цим військом три воєначальники: <b style="">Владислав-Домінік Заславський, Миколай
Остророг та Александр Конєцпольський</b>.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Б. Хмельницький рушив їм назустріч із військом, кількість
якого сягала 100—110 тис. осіб, серед яких 50—60 тис. становили досвідчені
вояки, а решта — «селяни від плуга». Битва відбулася неподалік <span class="Bold"><span style="font-weight: normal;">містечка</span>
Пилявці </span>поблизу Староконстянтинова. Розпочалася вона <span class="Bold">11
вересня 1648&nbsp;р.</span> боєм за греблю через річку Іква. Надвечір греблю
захопили поляки. Наступного дня обидві сторони готувалися до вирішальної битви.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Б. Хмельницькому, на допомогу якому 12 вересня прийшла
5—6-тисячна орда буджацьких татар, удалося ввести в оману поляків, розпустивши
чутку, що до нього приєдналися 30 тис. татар.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Уранці 13 вересня битва відновилася. Україно-татарське
військо захопило греблю й, переправившись на лівий берег, стало тіснити
поляків. У другій половині дня перевага була на боці війська Хмельницького.
Надвечір серед поляків поширилися чутки, що українсько­татарські загони
з’явилися в тилу табору. Виникла паніка. Кидаючи поранених, зброю і майно,
поляки стали тікати. Причому Заславський, Остророг і Конєцпольський потай
втекли з табору першими.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Унаслідок здобутої перемоги козакам дісталися десятки
тисяч возів із майном, 92 гармати й навіть загублена під час втечі гетьманська
булава В. Заславського. Перемога в битві під Пилявцями відкрила шлях для
визволення з­під польського панування західноукраїнських земель.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;"><img src="/images/uh8b/history8_files/image124.jpg" v:shapes="_x0000_i1099" height="194" width="280"></span></span><span class="Bold"><span style="font-family: &quot;Times New Roman&quot;,&quot;serif&quot;;"></span></span></p>

<p class="Chapter"><span class="Bold"><i style=""><span style="font-family: &quot;Times New Roman&quot;,&quot;serif&quot;; font-weight: normal;">Бій під Пилявця</span></i></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">3.<span style="">&nbsp;&nbsp; </span>Визвольний
похід українського війська в Галичину. </span></span><span style="font-family: &quot;Times New Roman&quot;,&quot;serif&quot;;">Звільнивши 16 вересня
1648&nbsp;р. від поляків Староконстянтинів, Хмельницький скликав старшинську
раду, де було ухвалено рішення рухатися до Львова. Облогу міста Хмельницький
розпочав 26 вересня, а вже 5 жовтня полк М. Кривоноса захопив Високий Замок. У
ході переговорів, які в цей час розпочали з гетьманом міщани, Хмельницький
погодився зняти облогу за відносно невеликий викуп.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">16 жовтня Хмельницький рушив на Замостя — важливе місце
на шляху до польської столиці Варшави. Підійшовши до мурів міста, він
запропонував міщанам здати Замостя за викуп, але отримав відмову й наказав
брати його штурмом.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Три штурми міста були невдалими. Ситуацію ускладнювала
загальна втома україно-татарської армії, наближення зими, нестача коней,
артилерії, боєприпасів та спалах епідемії чуми, від якої у грудні помер М.
Кривоніс.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У цей час у Варшаві замість померлого у травні
1648&nbsp;р. короля Владислава IV на престол було обрано його брата <span class="Bold">Яна Казимира.</span> Невдовзі від нього до Хмельницького прибув посланець
із пропозицією укласти перемир’я. 10 листопада спочатку старшинська, а потім
загальна військова рада ухвалили рішення припинити воєнну кампанію й відступити
«на Україну». 14 листопада україно-козацька армія залишила околиці Замостя й
рушила додому.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">4.<span style="">&nbsp;&nbsp; </span>Програма
побудови Української козацької держави. </span></span><span style="font-family: &quot;Times New Roman&quot;,&quot;serif&quot;;">Одночасно з керівництвом визвольною
боротьбою формувалися уявлення Б. Хмельницького про те, якою повинна бути майбутня
вільна Україна. Уперше ідею створення автономної Української козацької держави,
хоча й на обмеженій території, він висунув після Корсунської битви наприкінці
травня 1648&nbsp;р. Через Тугай-бея Б. Хмельницький передав коронному гетьману
М. Потоцькому програму вимог до польської влади. Вона передбачала створення
удільної держави «Військо Запорозьке», підпорядкованої безпосередньо лише
королю Речі Посполитої, із визначеними кордонами по Білу Церкву й Умань,
включно з Лівобережжям. Влада воєвод і старост стосовно «королівщин», міст і
містечок на її території скасовувалась. Потоцький відмовився передавати ці
вимоги до Варшави, пояснивши, що влада ніколи їх не задовольнить.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Наприкінці грудня 1648&nbsp;р. Хмельницький після
завершення походу в Галичину урочисто в’їхав до Києва. Його зустрічали
київський митрополит <b style="">Сильвестр Косов</b>,
єрусалимський патріарх Паїсій, що перебував тоді в Києві, тисячі киян та козаків.
Через кілька днів єрусалимський патріарх благословив Хмельницького в
Софійському соборі на війну з поляками.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">На переговорах із польськими комісарами в Переяславі
(лютий 1649&nbsp;р.) і московським посольством <span class="Bold">Г. Унковського</span>
в Чигирині (квітень 1649&nbsp;р.) Хмельницький у цілому оприлюднив програму
побудови Української держави.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Він проголошував, що «виб’є з лядської неволі весь народ
руський, а що перше я воював за шкоду і кривду свою, тепер буду воювати за нашу
віру православну». Гетьман вважав, що Українська держава має унезалежнитися від
Речі Посполитої. Московський посол Г. Унковський повідомляв, що «гетьман і
Військо Запорозьке і вся Русь Київська під владою польського короля й панів
бути не хочуть». Хмельницький стверджував, що «нас Бог від них (Польщі й Литви)
увільнив — короля ми не обирали й не коронували і хреста йому не цілували... і
ми волею Божою цим від них вільними стали».</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Майбутня Українська держава, на думку Хмельницького,
повинна була виникнути в етнічних межах розселення українського народу. На
переговорах із польськими комісарами він казав: «За границю на війну не пойду,
на турків і татар шаблі не підніму. Досить нам в Україні й Поділля, і Волині;
тепер досить достатку і прожитку в землі та князівстві своєму по Львів, Холм і
Галич. А ставши на Віслі, скажу дальшим ляхам: сидіте, мовчіте, ляхи».</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Основою устрою <span class="Bold">Української козацької
держави</span> повинні були стати порядки Війська Запорозького, поширені на все
її населення. «Не постоїть мі нога жодного князя і шляхотки тут в Україні,—
проголошував гетьман,— а захочет лі хліба котрий із нами їсти, нехай же Війську
Запорозькому послушний буде...» На думку Хмельницького, Українська козацька держава
є правонаступницею Київської Русі. За інформацією Г. Унковського, гетьман
вважав, що польська влада повинна визнати Українську державу «по тих кордонах,
як володіли благочестиві великі князі, а ми в підданстві та в неволі бути в них
не хочемо».</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Правити Українською козацькою державою повинен був, на
думку Хмельницького, монарх. «Правда то єсть,— казав він,— що я лихий і малий
чоловік, але мі то Бог дав, що єсть єдиновладцем і самодержцем руським».</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">5.<span style="">&nbsp;&nbsp; </span>Збаразько-Зборівська
кампанія. </span></span><span style="font-family: &quot;Times New Roman&quot;,&quot;serif&quot;;">У лютому 1649&nbsp;р. на переговорах між польськими комісарами
та Б. Хмельницьким було досягнуто угоди про перемир’я. Однак уряд Речі Посполитої
розробив новий план завдати козацькій Україні удару об’єднаними силами польської
та литовської армій. 20 травня 1649&nbsp;р. поляки порушили перемир’я,
переправилися через Горинь, вторглися до південно-східної Волині і дійшли до Староконстянтинова.
Довідавшись про відновлення воєнних дій, Хмельницький рушив свої полки на
Волинь. Уже 16 червня гетьман зупинився під <span class="Bold"><span style="font-weight: normal;">Пилявцями</span></span>.
Раптова поява гетьмана спричинила відступ поляків під захист мурів <span class="Bold">Збаразького замку.</span></span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Тим часом з боку Білорусії на українські землі розпочали
наступ війська литовського гетьмана <span class="Bold">Януша Радзивілла.</span>
Наказний гетьман Михайло Кричевський, за наказом Хмельницького, спробував
зупинити литовське військо біля м. Річиця, але битву було програно. Кричевський,
отримавши важке поранення, помер, а козаки відступили. Однак завдання Хмельницького
було виконано. Унаслідок величезних втрат Радзивілл відмовився виконувати наказ
короля про вторгнення в Україну.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Під Збараж до Хмельницького прибула 30—40-тисячна
татарська орда під проводом хана <span class="Bold">Іслам-Гірея. </span>3 липня,
маючи у своєму розпорядженні 80—90 тис. вояків, гетьман розпочав приступ.
Кількість польського війська становила 15 тис. осіб, а зі слугами досягала 28
тис. Облога Збаража й запеклі бої під його мурами тривали майже півтора місяця.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Від розвідки Хмельницький та Іслам-Гірей дізналися, що на
виручку обложеним рухається з 35-тисячним військом король Ян Казимир. Було
вирішено не дати полякам об’єднатися й розбити королівське військо на марші. У
ніч із 3 на 4 серпня майже 40 тис. козаків і 20 тис. татар, очолюваних
гетьманом і ханом, рушили назустріч королю в напрямку Зборова.</span></p>

<p class="Bodytext"><span class="Bold"><span style="font-family: &quot;Times New Roman&quot;,&quot;serif&quot;;">Битва під Зборовом </span></span><span style="font-family: &quot;Times New Roman&quot;,&quot;serif&quot;;">відбулася <span class="Bold">5—6
серпня 1649&nbsp;р.</span> Лише надвечір 6 серпня битву було припинено й
розпочалися переговори. За посередництва Іслам-Гірея <span class="Bold">8 серпня
1649&nbsp;р.</span> було укладено <span class="Bold">Зборівський договір.<img src="/images/uh8b/history8_files/image126.jpg" v:shapes="_x0000_i1100" height="371" width="661"></span></span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">За його умовами, під владу гетьмана переходили
Брацлавське, Київське та Чернігівське воєводства. Із цієї території виводилися
польські війська. Кількість козацького реєстру обмежувалася 40 тис. осіб, а не
включені до нього козаки поверталися під владу панів. Підтверджувалися давні
права і привілеї Війська Запорозького. На землях, що переходили під владу
гетьмана, польський уряд зобов’язувався призначати на адміністративні посади
лише православних шляхтичів.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Усім учасникам війни оголошувалася амністія. Шляхта,
маєтки якої були розташовані на підвладній гетьману території, мала право
повернутися до них, а її піддані повинні були виконувати всі ті повинності, що
й раніше. Київському православному митрополиту було обіцяно місце в сенаті.
Питання про ліквідацію церковної унії та повернення православній церкві її
майна повинне було вирішитись на найближчому сеймі. У володіння гетьмана
переходив Чигирин.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;; letter-spacing: -0.1pt;">Висновки</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">— Блискучі перемоги, здобуті Б.
Хмельницьким під час воєнної кампанії 1648&nbsp;р., підтвердили полководницький
талант гетьмана і правильність обраної ним тактики.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Проголошена Хмельницьким програма побудови Української
козацької дер­жави була шляхом до створення незалежної Української держави в
межах розселення українців.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Підсумком Збаразько-Зборівської кампанії 1649&nbsp;р.
стало визнання польською стороною автономного статусу козацької України. Це не
відповідало висунутій Хмельницьким програмі побудови Української козацької
держави, але створювало основу для продовження визвольної боротьби.</span></p>

<p class="Zadanie"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Zadanie"><span style="font-family: &quot;Times New Roman&quot;,&quot;serif&quot;;">Запитання і завдання</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">1. Яким був кількісний склад козацьких і татарських
військ у битві на Жовтих Водах? 2. Яку хитрість використали козаки, щоб
перемогти в Корсунській битві? 3. Якими були результати Пилявецької битви? 4.
Чим завершилася облога військами Хмельницького Львова? 5. Коли вперше
Хмельницький висунув ідею створення автономної Української козацької держави?
6. Коли відбулася облога козацько-татарським військом Збаража? 7. Як
розпочалася Зборівська битва? 8. Які воєводства переходили під владу гетьмана
за умовами Зборівського договору?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">9. Як військове мистецтво козаків допомогло їм здобути
перемоги в битвах на Жовтих Водах та під Корсунем? 10. Як відбувалася битва під
Пилявцями? 11. Якими були результати визвольного походу українського війська в
Галичину? 12. Схарактеризуйте висунуту Б. Хмельницьким програму побудови
Української козацької держави. 13. Якими були основні події Збаразько-Зборівської
кампанії? 14. Схарактеризуйте умови Зборівського договору.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">15. Простежте за картою, якими були
основні напрямки дій учасників війни в кампаніях 1648 та 1649&nbsp;рр. 16.
Продовжте складання таблиці «Національно­визвольна війна українського народу
середини XVII&nbsp;ст.», розпочатої за матеріалом §&nbsp;16.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">17. Український історик В’ячеслав Липинський писав про М.
Кричевського, що він загородив «своїм трупом ворогові шлях в Україну, врятував
повстанське військо від катастрофи попасти між два вогні». Поясніть наведену
думку.</span></p>

<p class="Paragraf"><span style="font-family: &quot;Times New Roman&quot;,&quot;serif&quot;;">&nbsp;</span></p>
