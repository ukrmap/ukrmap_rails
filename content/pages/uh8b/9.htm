<p class="Tema"><span style="font-family: &quot;Times New Roman&quot;,&quot;serif&quot;;">Тема ІІ. Українські землі в першій половині XVIІ&nbsp;ст.</span></p>

<p class="Paragraf"><span style="font-family: &quot;Times New Roman&quot;,&quot;serif&quot;;">§ 9. Соціально­економічний розвиток</span></p>

<p class="Aktualizaciy"><span style="font-family: &quot;Times New Roman&quot;,&quot;serif&quot;;">1.&nbsp;Якими були особливості економічного життя українських
земель у першій половині XVI&nbsp;ст.? 2.&nbsp;Коли було укладено Люблінську
унію?&nbsp;Якими були основні наслідкиї унії для українських земель? 3.&nbsp;Що
таке фільварок?</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">1.<span style="">&nbsp;&nbsp; </span>Зростання
магнатського землеволодіння. </span></span><span style="font-family: &quot;Times New Roman&quot;,&quot;serif&quot;;">У першій половині XVIІ&nbsp;ст. на українських землях швидко
зростало магнатське землеволодіння. До цього магнатів підштовхувало зростання
попиту на хліб та іншу сільськогосподарську продукцію на західноєвропейських ринках.
У Галичині розташовувались маєтності Потоцьких, Собєських, Даниловичів,
Одровонжів та інших у формі «ключів» — кількох сіл і містечок, що управлялися
як єдиний господарський комплекс. У 1629&nbsp;р. в Брацлавському воєводстві 80
% усіх селянських і міщанських дворів належало 18 магнатам, у Волинському
воєводстві 75 % селянських господарств перебувало в латифундіях магнатів. Саме
на Волині розташовувалася «Острожчина» — володіння князів Острозьких. Крім
цього володіння К.-В. Острозького на початку XVII ст. перебували в
Брацлавському, Київському, Руському, Сандомирському, Краківському,
Берестейському, Мінському, Новогрудському, Вітебському і Віленському
воєводствах. У них розташовувалися 620 населених пунктів, серед яких було 38
міст. Проте найбільшими були волинські володіння.</span></p>

<p class="Opredelenie"><b style=""><span style="font-family: &quot;Times New Roman&quot;,&quot;serif&quot;;">&nbsp;</span></b></p>

<p class="Opredelenie"><b style=""><span style="font-family: &quot;Times New Roman&quot;,&quot;serif&quot;; color: green;">Поняття і терміни</span></b><b style=""><span style="font-family: &quot;Times New Roman&quot;,&quot;serif&quot;; color: green;"></span></b></p>

<p class="Opredelenie"><b style=""><span style="font-family: &quot;Times New Roman&quot;,&quot;serif&quot;; color: green;">Латифундія</span></b><span style="font-family: &quot;Times New Roman&quot;,&quot;serif&quot;; color: green;"> — велике приватне земельне володіння.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Річний прибуток князя К.-В. Острозького від усіх його
володінь досягав 1 млн злотих.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">На Лівобережжі своїми розмірами вирізнялися маєтності
Вишневецьких із центром у Лубнах. До «Вишневеччини», як називали їх сучасники,
наприкінці 30-х&nbsp;рр. XVIІ&nbsp;ст. входило 39,6 тис. селянських дворів, 56
міст і містечок. Усього у Вишневецьких, що мали також землі на Поліссі,
Поділлі, Волині й Галичині, було майже півмільйона «підданих» — посполитих селян
і міщан.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Великі земельні маєтності в інших місцевостях України
мали також Збаразькі, Хоткевичі, Корецькі, Ружинські, Замойські, Жолкевські,
Калиновські, Конєцпольські.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Земельні багатства магнатів зростали за рахунок
успадкування, купівлі або захоплення маєтків, шлюбів, залюднення й освоєння
окраїнних територій, дарувань із боку королів. Права магнатів на володіння землями
затверджувалися королівськими грамотами.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;"><img src="/images/uh8b/history8_files/image083.jpg" alt="None" v:shapes="_x0000_i1071" height="476" width="608"></span></span><span class="Bold"><span style="font-family: &quot;Times New Roman&quot;,&quot;serif&quot;;"></span></span></p>

<p class="Chapter"><span class="Bold"><i style=""><span style="font-family: &quot;Times New Roman&quot;,&quot;serif&quot;; font-weight: normal;">Земельні володіння найбільших магнатських
родів</span></i></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">2.<span style="">&nbsp;&nbsp; </span>Поширення
фільварків. Розвиток товарного виробництва. </span></span><span style="font-family: &quot;Times New Roman&quot;,&quot;serif&quot;;">Зростання
попиту на сільськогосподарську продукцію спонукало землевласників до
перетворення своїх маєтків на фільварки. Урожайність у фільварках, особливо
великих, була вищою порівняно із селянськими господарствами. У фільваркових господарствах
першої половини XVIІ&nbsp;ст. вирощували зернові, розводили городину, ставили
на відгодівлю волів, влаштовували пташники, займалися рибництвом.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Одночасно з поширенням фільварків розгортався процес
освоєння окраїн, унаслідок чого в Україні набагато зросла площа оброблюваних
земель. Сільське господарство поширилося на нові місцевості Східного Поділля,
південну частину Київщини й Лівобережжя і Слобожанщину. Проте регіоном найбільш
розвинутого землеробства залишалися Белзщина, Холмщина, Волинь, Західне Поділля
й частково Галичина.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image084.jpg" v:shapes="_x0000_i1072" height="201" width="300"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Центральна садиба фільварка</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Із появою фільварків був пов’язаний розвиток товарного
виробництва, за якого продукція виготовлялася не для власного споживання, а на
продаж. Одночасно з цим значні суспільні зміни відбуваються в середовищі
магнатів і шляхти.</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: blue;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: blue;">Документи розповідають</span></p>

<p class="Dokument"><span class="Italic"><span style="font-family: &quot;Times New Roman&quot;,&quot;serif&quot;; color: blue;">Польський публіцист С. Старовольський про
зміни, які відбувалися в середовищі шляхти в першій половині XVIІ&nbsp;ст.</span></span></p>

<p class="Dokument"><span style="font-family: &quot;Times New Roman&quot;,&quot;serif&quot;; color: blue;">За старих часів вважалося обов’язком селянина
обробляти землю, а купця — займатися мирськими справами. Шляхтич же віддавався
рицарській справі й безперервно воював. Тепер у нас нема вояків, ...зате є корчмарі,
гендлярі й посередники... Найбільшим подвигом у нас вважається знати дорогу,
якою женуть биків із маєтку до Ґданська, бо всі заможніші торгують волами,
кіньми, вином, медом, ...рибою, ...всяким хлібом... Усе, що їх піддані мають у
себе для продажу, вони наказують нести на панський двір, скуповують по найнижчих
цінах і відправляють до міста... Туди ж вони посилають і свої продукти».</span></p>

<p class="Vopros"><span style="font-family: &quot;Times New Roman&quot;,&quot;serif&quot;; color: blue;">Які зміни відбулися в середовищі шляхти внаслідок
розвитку товарного виробництва?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Упродовж першої половини XVIІ&nbsp;ст. в сільському
господарстві українських земель зростало виробництво товарів на продаж. Із
фільварків на ринки пани відправляли великі валки з різним зерном і виручали за
його продаж значні суми грошей. Великі прибутки отримували власники фільварків
від тваринництва. У Руському воєводстві, на Волині, Поділлі й Київщині в
багатьох фільварках розвивалося молочарське товарне господарство. У багатьох
маєтках щорічно для продажу на ринку відгодовували 100—300 волів. В окремих
фільварках зустрічалися кінські заводи. Вирощування породистих коней для потреб
війська й знаті забезпечувало великі прибутки їх власникам.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Свідченням втягування магнатів і шляхти в товарне
виробництво було зростання кількості млинів, крупорушок, ґуралень, броварень і
чинбарень. Чималі доходи вони також отримували від своїх рудень, поташень,
селітряних варниць тощо.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">3.<span style="">&nbsp;&nbsp; </span>Розвиток міст. </span></span><span style="font-family: &quot;Times New Roman&quot;,&quot;serif&quot;;">У цей
період, як і в другій половині XVI&nbsp;ст., на українських землях зростали
старі міста й містечка та з’являлися нові. Зокрема, упродовж другої половини
XVI — першої половини XVIІ&nbsp;ст. були засновані десятки нових міст і сотні
містечок: Конотоп, Фастів, Кременчук, Гадяч, Миргород, Яготин, Умань, Бориспіль
та багато інших. У 40-х&nbsp;рр. XVIІ&nbsp;ст. в Україні налічувалось близько
тисячі міст і містечок, у яких проживало щонайменше 20 % населення. Найбільшими
за кількістю населення були Львів (15—18 тис. жителів), Київ (15 тис.),
Меджибіж (12 тис.), Біла Церква (10,7 тис.). Однак типовими були міста з 2—3
тис. жителів. Від міст держава або магнати­власники отримували значні доходи —
збори з ремісників і торговців, плата за проїзд через місто, за місце на ринку
тощо. Деякі міста, як свідчать описи доходів, давали своїм власникам у п’ять-десять
разів більше прибутку, ніж села, на місті яких вони виникли.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Міста, які належали державі (королівські), були
адміністративними центрами й управлялися найчастіше на основі маґдебурзького
права. Проте більшість міст (близько 80 %) становила приватну власність або належала
церкві. Так, із 206 міст у Київському воєводстві королівських було 46,
приватновласницьких — 150, церковних — 10. Окремі приватні й церковні міста
також користувалися маґдебурзьким правом. Деякі магнати володіли багатьма
містами. Так, Конєцпольському лише на Брацлавщині належало 170 міст і містечок.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Про рівень господарського розвитку міст у той час
свідчила кількість ремісників різних професій. У першій половині XVIІ&nbsp;ст.
їх налічувалося у Львові близько 3 тис., Білій Церкві — 297, Галичі — 200, Острополі
— 194 ремісники. Загалом у цей період в українських містах існувало понад 300
ремісничих спеціальностей. Зростання міст зумовлювало збільшення кількості
таких ремісників, як пекарі, різники, м’ясники, медовари, пивовари, ґуральники,
олійники, мірошники та ін.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У першій половині XVIІ&nbsp;ст. в розвитку міського ремесла
з’явилися нові явища. Насамперед, за рахунок вихідців із сіл у містах стало
зростати число позацехових майстрів­партачів. У Львові в цей час вони становили
понад 40 % всіх ремісників. Цехи намагалися боротися з ними, але найчастіше не
мали в цьому успіху, тим більше, що партачів підтримували, виходячи зі своїх
інтересів, шляхта й міська влада. Наприклад, у 1638&nbsp;р. львівський
староста, замість дозволених йому цехом шести ремісників, тримав понад 160 й
отримував прибуток від їхньої праці.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">На окремих підприємствах стали впроваджуватися
найпростіші машини, виникав поділ праці й використовувалася наймана праця,
тобто розпочався перехід до мануфактурного виробництва. Наприклад, водяні
колеса на початку XVIІ&nbsp;ст. застосовувалися на папірнях у Брюховичах під Львовом,
а поділ праці між найманими робітниками спостерігався там, це виробляли великі
гармати й великі дзвони — у майстернях Львова, Черкас, Остра, Білої Церкви.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">4.<span style="">&nbsp;&nbsp; </span>Становище селян
та міщан. </span></span><span style="font-family: &quot;Times New Roman&quot;,&quot;serif&quot;;">Поширення фільварків на українських землях супроводжувалося
скороченням селянських наділів, зростанням кількості малоземельних і безземельних
селян. Одні з них користувалися половиною наділу, інші — чвертю. Найбіднішою
частиною селянства були <span class="Bold">загородники</span> (городники), що
найчастіше мали лише один город (загороду), і <span class="Bold">комірники</span>,
які не мали навіть власного житла, хоча дехто з них мав худобу.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Одночасно зі скороченням селянського землекористування
зростала експлуатація селян. Відбувалося закріпачення селян, пани на власний
розсуд визначали їх панщину, повинності й податки, розпоряджалися їх майном і
життям. Унаслідок цього селянин перетворювався на повністю безправний придаток
фільварку, предмет дарування, продажу та купівлі.</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: blue;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: blue;">Документи розповідають</span></p>

<p class="Dokument"><span class="Italic"><span style="font-family: &quot;Times New Roman&quot;,&quot;serif&quot;; color: blue;">Опис умов життя селян Середнього Подніпров’я у
30—40-х&nbsp;рр. XVIІ&nbsp;ст. Г.-Л. де Бопланом.</span></span></p>

<p class="Dokument"><span style="font-family: &quot;Times New Roman&quot;,&quot;serif&quot;; color: blue;">Тутешні селяни заслуговують на співчуття. Вони
надзвичайно бідні, бо мусять тричі на тиждень відбувати панщину своїми кіньми і
працею власних рук. Крім того, залежно від розмірів наділу, повинні давати відповідну
кількість зерна, безліч каплунів, курей і качок перед Великоднем, Трійцею та
Різдвом. До того ж мають возити своєму панові задарма дрова та відбувати багато
інших робіт... Ще вимагають від них грошових податків. Крім того, десятину з
баранів, поросят, меду, усяких плодів,— а що три роки — й третього волика...
Але це ще не найважливіше, оскільки пани мають необмежену владу не тільки над
їхнім майном, а й над їхнім життям; ось яка велика свобода польської шляхти
(яка живе неначе в раю, а селяни — ніби перебувають у чистилищі).</span></p>

<p class="Vopros"><span style="font-family: &quot;Times New Roman&quot;,&quot;serif&quot;; color: blue;">1.&nbsp;Якою була панщина селян? 2.&nbsp;Які податки й
повинності стягувалися із селян? 3.&nbsp;Які факти свідчать про безправне
становище селян?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Упродовж XVIІ&nbsp;ст. різко погіршилося економічне,
соціальне і правове становище селян у всіх регіонах України. Найважчим воно
було в Берестейському, Підляському, Руському, Белзькому, Волинському, західній
частині Подільського й на правобережжі Київського воєводств, де панщина
селян­кріпаків сягала 3—6 днів на тиждень. На середину XVIІ&nbsp;ст. в
результаті безперервного закріпачення вільних селян в Україні лишилося дуже
мало.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image085.gif" v:shapes="_x0000_i1073" height="287" width="243"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Заможні міщанка і селянка</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image086.gif" v:shapes="_x0000_i1074" height="287" width="253"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Заможні мішани</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image087.gif" v:shapes="_x0000_i1075" height="310" width="243"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Заможні міщанки</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У містах із розвитком ремесла, промислів і торгівлі
поглиблювалося соціальне розшарування. Патриціат дедалі більше збагачувався й
керував усім міським життям. Він не допускав до участі в управлінні містами
середній за майновим становищем прошарок міщанства. У свою чергу, останні
домагалися звуження сфери впливу патриціату й розширення своїх прав. Зростала
кількість збіднілих цехових майстрів, підмайстрів, учнів й партачів, незадоволених
своїм становищем і обмеженнями в правах.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У першій половині XVIІ&nbsp;ст. значну кількість міського
населення становили козаки й жовніри військових залог. Перш за все це
стосувалося міст і містечок Подніпров’я та Брацлавщини. Так, у 1616&nbsp;р. в
Каневі, Корсуні, Білій Церкві, Чигирині, Черкасах, Богуславі, Переяславі було в
середньому понад 75 % козацьких дворів.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Строкатим був національний склад міщан. Основну масу
населення складали українці. Крім них, у містах жили поляки, литовці, євреї, росіяни,
білоруси, молдавани, угорці, вірмени, греки тощо. Заможні іноземці займалися
торгівлею, орендою маєтків і промислів, викупом мит.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Існували різноманітні обмеження для міщан із православних
українців. Зокрема, у 1620&nbsp;р., за повідомленнями сучасника, у Львові той,
«хто додержується грецької віри і не перейшов в унію, той не може жити в місті,
міряти ліктем і квартою, бути прийнятим у цех».</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Населення міст потерпало від гноблення. У державних
містах, навіть тих, що мали маґдебурзьке право, міщани потерпали від свавілля
королівської адміністрації. У приватновласницьких містах жителі були змушені
відбувати панщину на полі, чистити стави, споруджувати греблі, давати до
війська з відповідним спорядженням вибранців, споруджувати, ремонтувати й охороняти
замки тощо. Власники міст і містечок часто віддавали їх в оренду й заставу, а
фактично — на пограбування й розорення. Багато лиха завдавали магнатські чвари
і свавілля шляхетських військ, що супроводжувалося грабунками, насильством й
розбоями.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Висновки</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— В умовах панування Речі Посполитої на українських
землях з’явилися величезні земельні володіння магнатів і шляхти.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— У сільському господарстві провідним виробником товарної
продукції стали фільварки.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Упродовж першої половини XVIІ&nbsp;ст. зростала
кількість міст та їх населення.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Унаслідок поширення фільварків становище переважної
більшості українських селян погіршилося.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Широкі маси міського населення потерпали від свавілля
королівської адміністрації або власників міст та національно­релігійних
утисків.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Запитання і
завдання</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">1. Що таке латифундія? 2. Назвіть магнатів, які мали
великі маєтності в Україні. 3. Яке виробництво називається товарним? 4. Яким
був відсоток міщан у складі українського населення в 40-х&nbsp;рр.
XVIІ&nbsp;ст.? 5. Яке місто в першій половині XVIІ&nbsp;ст. було в Україні
найбільшим за кількістю населення? 6. Від кого залежала більшість українських
міст? 7. Скільки ремісничих спеціальностей існувало у цей період? 8. Хто такі
загородники й комірники? 9. У яких регіонах України виникали міста й містечка
зі значною кількістю козаків у складі населення?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">9. Як відбувалося зростання магнатського землеволодіння
на українських землях? 10. Якими були причини й наслідки поширення фільваркових
господарств? 11. Схарактеризуйте розвиток українських міст у першій половині XVIІ&nbsp;ст.
12. Які зміни відбулися у становищі селян і міщан?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">13. Складіть розгорнутий план за темою «Особливості
соціально­економічного розвитку українських земель у першій половині
XVIІ&nbsp;ст.».</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">14. У чому в першій половині XVIІ&nbsp;ст. виявилося
загострення суперечностей соціально­економічного розвитку України?</span></p>

<p class="Paragraf"><span style="font-family: &quot;Times New Roman&quot;,&quot;serif&quot;;">&nbsp;</span></p>
