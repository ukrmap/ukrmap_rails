<p class="Tema"><span class="Bold"><span style="font-family: &quot;Times New Roman&quot;,&quot;serif&quot;;">Тема V. Україна наприкінці ХVІІ — у першій половині
XVIII&nbsp;ст.</span></span></p>

<p class="Paragraf"><span class="Bold"><span style="font-family: &quot;Times New Roman&quot;,&quot;serif&quot;;">§ 28. Гетьманщина наприкінці ХVІІ — на початку
ХVІІІ&nbsp;ст. І. Мазепа</span></span></p>

<p class="Aktualizaciy"><span style="font-family: &quot;Times New Roman&quot;,&quot;serif&quot;;">1. Яку політику проводив гетьман І. Самойлович? 2. Як
виникла і розвивалася Слобідська Україна?</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">1. «Вічний мир». Перший Кримський похід.</span></span><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;"> Підписання Бахчисарайського
миру суттєво змінило розстановку сил у Західній Європі. Він</span></span><span style="font-family: &quot;Times New Roman&quot;,&quot;serif&quot;;"> розв’язав
руки турецькому султану для останнього, як виявилося, могутнього наступу на
Європу. Кульмінацією цього наступу стала облога Відня у 1683&nbsp;р. На
допомогу Відню вирушив польський король Ян Собеський з 25-тисячним військом, у
якому були й українські козаки. Стрімкий удар польських гусарів по турецькому
табору примусив останніх тікати з місця битви. Як писав польський король Римському
Папі: «Ми прийшли, побачили, Бог переміг». </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image173.jpg" v:shapes="_x0000_i1131" height="400" width="600"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Битва під Віднем 1683 р.</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Після цієї перемоги Польща вступила до Священної ліги
(Рим, Венеція, Австрія), яка вела боротьбу проти Османської імперії. Також
польський уряд пішов на примирення з Московією, з метою підтвердити кордони,
встановлені за Андрусівським перемир’ям, і залучити Москву до боротьби проти
Туреччини. <b style="">6 травня 1686&nbsp;р. у
Москві між Річчю Посполитою і Московією було підписано «Трактат про вічний
мир»,</b> відповідно до якого:</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Лівобережжя, Запорожжя і Київ з околицями визнавалися за
Московією, а більша частина Правобережжя (Північна Київщина й Волинь) — за
Польщею. Московія також визнавала за Польщею Поділля, якщо та згодом відвоює
його в Туреччини.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Правобережні землі Подніпров’я, спустошені польськими і
турецько-татарськими військами, мали залишитися незаселеними.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Поляки зобов’язувалися забезпечити православному
населенню на своїй території вільне віросповідання.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Росія і Польща вступали у спільний військовий союз,
спрямований проти Османської імперії та Кримського ханства.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Фактично «Вічний мир» 1686&nbsp;р. робив недійсними
договори з Туреччиною, укладені обома державами раніше. Для України договір
означав узаконення на міжнародному рівні її поділу на дві частини. Саме тому
проти договору виступав гетьман Самойлович, але всі його звернення до царя були
проігноровані.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Після укладення «Вічного миру» для Московії склалися
сприятливі умови для активізації боротьби за Північне Причорномор’я і
припинення турецько-татарських нападів. Із цією метою у 1687&nbsp;р. було
здійснено спільний Кримський похід 150-тисячного російського і 50-тисячного
козацького війська на чолі з князем В. Голіциним (фаворитом цариці Софії) і
гетьманом І. Самойловичем. Похід завершився повним провалом. Провину за це
поклали на Самойловича, що стало приводом до усунення його з гетьманства. </span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">2. Обрання І. Мазепи гетьманом. Коломацькі статті. </span></span><span style="font-family: &quot;Times New Roman&quot;,&quot;serif&quot;;">Улітку
1687&nbsp;р. на&nbsp;р. Коломак (притоці Ворскли), де отаборилося після
невдалого Кримського походу російсько­українське військо, за наказом В.
Голіцина відбулися вибори нового гетьмана. Гетьманська булава дісталася генеральному
осавулу Івану Мазепі (1687—1709&nbsp;рр.)</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;"><img src="/images/uh8b/history8_files/image175.jpg" v:shapes="_x0000_i1132" height="289" width="210"><span style="">&nbsp;</span><img src="/images/uh8b/history8_files/image177.jpg" v:shapes="_x0000_i1133" height="286" width="200"><span style="">&nbsp; </span><img src="/images/uh8b/history8_files/image179.jpg" v:shapes="_x0000_i1134" height="245" width="238"></span></p>

<p class="Rubrika"><i style=""><span style="font-size: 12pt; line-height: 145%; font-family: &quot;Times New Roman&quot;,&quot;serif&quot;; font-weight: normal;">Зображення І.Мазепи</span></i></p>

<p class="Rubrika"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Rubrika"><span style="font-family: &quot;Times New Roman&quot;,&quot;serif&quot;; color: green;">Постать в історії</span></p>

<p class="Bodydopolnitelniy"><span style="font-family: &quot;Times New Roman&quot;,&quot;serif&quot;; color: green;">Іван Мазепа народився близько 1640&nbsp;р. у
с. Мазепинці поблизу Білої Церкви у сім’ї українського шляхтича. Молодість
Мазепи припала на роки Національно­визвольної війни і Руїни. Він отримав
блискучу європейську освіту в Києво-Могилянському та Варшавському єзуїтському
колегіумах. Служив при дворі польського короля Яна Казимира, виконуючи важливі
дипломатичні доручення. Вивчав артилерійську справу у Франції, Німеччині,
Голландії та Італії. Згодом опинився в оточенні гетьманів Д. Дорошенка та І.
Самойловича. Відвідуючи в службових справах Москву, налагодив тісні стосунки з
впливовими царедворцями. Усе це було запорукою успішної діяльності на
гетьманській посаді. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У цей час було ухвалено новий україно-російський договір
— <span class="Bold">Коломацькі статті.</span> Основні положення договору:</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Декларативне підтвердження 30-тисячного козацького
реєстру, прав і привілеїв гетьмана та старшини (зокрема, звільнення маєтностей
від державного оподаткування).</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Заборона гетьману змінювати генеральну старшину на її
«урядах» без дозволу царя.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Гетьману заборонялося самостійно здійснювати
дипломатичні зносини з іншими державами, а також він був зобов’язаний
дотримуватися «Вічного миру» з Польщею (по суті він не повинен був намагатися повернути
під свою владу Правобережжя).</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Гетьман був зобов’язаний за наказом царя надсилати
козацькі війська проти Криму і Туреччини.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— У містах Київ, Чернігів, Переяслав, Ніжин й Остер, як і
раніше, розташовувалися російські воєводи із залогами, а в столиці Гетьманщини
— Батурині російський стрілецький полк для контролю над гетьманом.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Запровадження спеціальної статті, яка пояснювала
відносини між Гетьманщиною і Московською державою: заборонялося «голосом
испущать», що… Молоросійський край гетьманского регименту», а лише говорити, що
він є складовою єдиної держави московського царя.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Забезпечити вільний перехід з Московської держави в
Україну.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— Гетьманський уряд був зобов’язаний «народ малороссийский
всякими меры и способы с великороссийским народом соединять и в нерозрывное и
крепкое сугласие проводить супружеством и иным поведением».</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Коломацькі статті в основному повторювали Глухівські
статті 1669&nbsp;р., але до них додали ще й нові статті, які стали наступним
кроком на шляху обмеження Московською державою державних прав України.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Звістка про події на Коломаці стала поштовхом для
заворушень по всій Гетьманщині. Козаки та селяни нападали на маєтки старшини,
іноді розправлялися з найбільш ненависними. Відразу ж після обрання І. Мазепи
гетьманом він рушив на придушення повстання. Новий гетьман закликав населення
не чинити самосуду і обіцяв, що припинить зловживання старшин і скасує заведені
за Самойловича податки. Повстання було придушене.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;;">3. Продовження війни з Османською імперією. Другий
Кримський похід 1689&nbsp;р. Азовські походи 1695—1696&nbsp;рр.</span></span><span style="font-family: &quot;Times New Roman&quot;,&quot;serif&quot;;"> Досягнувши
певної стабілізації в Гетьманщині, І. Мазепа мав брати участь у військових діях
проти Криму. Насамперед треба було побудувати «городки» понад&nbsp;р. Самарою й
заселити їх. Ці «городки» мали стати опорними пунктами для нового наступу на
Крим і водночас захищати Гетьманщину від татарських набігів. Будівництво
викликало конфлікт із Запорожжям. Щоб його владнати, І. Мазепа надіслав на Запорожжя
тисячу золотих.</span></p>

<p class="Bodytext" style="text-align: justify;"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image180.gif" v:shapes="_x0000_i1135" height="591" width="563"></span></p>

<p class="Bodytext" style="text-align: justify;"><span style="font-family: &quot;Times New Roman&quot;,&quot;serif&quot;;">Навесні
1689&nbsp;р. відбувся Другий Кримський похід під керівництвом П. Голіцина та І.
Мазепи. 100-тисячне російське військо зі слобідськими полками рушило на Крим.
До війська приєдналися й гетьманські полки. Примушуючи татар відступати,
військо підійшло до стін Перекопа. Однак через брак води і харчів йти углиб
Криму Голіцин не наважився і повернув назад. Фактично похід завершився
провалом.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Згодом І. Мазепа разом зі старшиною прибув до Москви, щоб
представитися царям Івану і Петру. У цей час у Москві стався палацовий
переворот, здійснений прихильниками Петра. Мазепа збагнув, що він може
позбутися булави, і не гаючи часу прибув до Петра, аби засвідчити свою
лояльність і завоювати довіру.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image181.jpg" v:shapes="_x0000_i1136" height="283" width="450"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Козаки у поході на Крим</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Повернувшись з Москви, І. Мазепа почав здійснювати заходи
зі зміцнення своєї влади і впорядкування відносин у Гетьманщині.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У цей час війна з Туреччиною та Кримом продовжувалася.
Упродовж 1690—1694&nbsp;рр. гетьманські полки брали участь у походах в район
нижньої течії Дніпра та Очакова. Хід бойових дій ускладнили події на Запорожжі.
Антигетьманська опозиція на чолі з Петром Іваненком (Петриком), за яким стояла
частина старшини, виступила проти політики гетьмана.</span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;">Кримський
хан визнав Петрика гетьманом і надав йому в підмогу орду. Петрика підтримала
запорозька голота, яка визнала його гетьманом. Протягом 1692—1693 рр. він здійснив
кілька походів в Гетьманщину, але всі вони були невдалими. Населення у своїй
більшості не відгукнулося на його заклики. До того ж орда переймалася лише
можливістю взяти ясир. Завдяки цьому Мазепі вдалося відносно легко відбити
напади, а одночасно приборкати опозицію проти себе.</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;">Попередній
досвід свідчив — щоб здобути Крим, потрібно контролювати узбережжя Чорного
моря. Тому в середині 1690-х рр. Петро І склав план війни з Туреччиною, який передбачав
дії одночасно на двох фронтах: у гирлі Дону, щоб здобути фортецю Азов, і у
гирлі Дніпра. Перший похід Петра І у 1695 р. на Азов виявився невдалим за
відсутності флоту. Турецька залога фортеці отримувала всі необхідні припаси і
підкріплення морем. У той же час дії Мазепи на Дніпрі були більш вдалими.
Гетьманським військам вдалося захопити Кизи-Кермень і Тамань.</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;">На початку
1696 р. татари з Петриком здійснили ще один похід на Гетьманщину, але були
розбиті біля Гадяча. Після цього Петрик на деякий час став гетьманом «ханської»
України — території між Південним Бугом і Дніпром.</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;">Того ж року
Петро І разом з козаками наказного гетьмана Якова Лизогуба здійснив другий
Азовський похід і за підтримки новозбудованого флоту було здобуто місто. Воєнні
дії точилися біля Очакова, проте здобути його не вдалося. Війна з Туреччиною
стала затягуватися, що лягло важким тягарем на населення Гетьманщини, яке було
змушене утримувати російську армію і споряджати козацькі полки.</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;">У 1699 р.
союзники Петра І, Священна ліга, уклали мир з Туреччиною у Карловцях. За цим
договором, зокрема, Польща повернула собі Поділля.</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;">30 липня
1700 р. між Росією та Туреччиною був укладений Константинопольський мир, за
яким Росія отримувала Азов на 30 років і частину узбережжя Азовського моря. Проте
сторони зобов’язувалися не будувати укріплень на кордоні Криму й Гетьманщини.
Козаки залишали фортеці Кизи-Кермень і Тамань, але отримували право здійснювати
промисли до морів.</span></span></p>

<p class="Chapter"><span class="Bold"><span style="font-family: &quot;Times New Roman&quot;,&quot;serif&quot;; font-weight: normal;">Скориставшись
війною, Петро І навпроти Січі збудував фортецю на Кам’яному Затоні, для
контролю над запорожцями.</span></span></p>

<p class="Chapter" style="text-align: justify;"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>

<p class="Chapter" style="text-align: justify;"><span class="Bold"><span style="font-family: &quot;Times New Roman&quot;,&quot;serif&quot;;">4. Політика гетьмана І. Мазепи. </span></span><span style="font-family: &quot;Times New Roman&quot;,&quot;serif&quot;;">На першому етапі гетьманування
Мазепа дотримувався політики добрих відносин із Москвою: доповідав про
«витівки» запорожців, придушував народні рухи, посилав козацькі полки в далекі
північні райони за межі Гетьманщини. За рахунок України утримувалися не лише
козацькі, а й російські війська. За все це Мазепа одержував щедрі подарунки від
царя. У 1700&nbsp;р. І. Мазепа одержав найвищий орден — Андрія Первозванного, а
також титул князя Священної імперії.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">У соціально­економічній політиці гетьман зробив основну
ставку на козацьку старшину і українську шляхту, прагнучи перетворити їх на
привілейований соціальний стан. Мазепа сприяв зростанню великого старшинського
і монастирського землеволодіння, упорядкуванню панщини для селян (два дні на
тиждень). За роки свого гетьманування він видав понад тисячу універсалів про
передачу старшині, монастирям та великим купцям у володіння сотні сіл з десятками
тисяч селян. Сам гетьман мав близько 100 тис. селян в Україні та 20 тис. селян
у Росії. Наслідком такої політики стало посилення всіх форм визиску селян,
козаків і міщан, загострення соціальних суперечностей в українському
суспільстві. Крім того Мазепа здійснив перепис козацького стану, утруднивши тим
самим перехід до нього з інших суспільних станів. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;; letter-spacing: -0.1pt;">Отримуючи у володіння поселення,
старшина, шляхта й монастирі часто змушували козаків виконувати різні
повинності, виписували їх з реєстру, перетворювали у підданих, відбирали землі
(на початок 1730 р. малоземельні і безземельні становили 40 %). Вони мали
робити обов’язкові подарунки старшині (ральні), давати гроші й продукти на
утримання адміністрації, пошти, школи тощо.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Проте воєнні потреби вимагали існування боєздатного
козацького війська. У 1698&nbsp;р. козаків було поділено на спроможних
виконувати воєнну службу (виборні) й неспроможних (підпомічників), які мали допомагати
виборним у веденні господарства. Такий самий поділ згодом був запроваджений і
на Слобожанщині. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Одним із найважливіших напрямків загальної державної
політики І. Мазепи була культурно­просвітницька діяльність. У розвиток
української освіти, науки, архітектури, літератури, книгодрукування гетьман
вкладав величезні кошти з державної військової скарбниці та власні кошти,
справедливо вважаючи, що лише в такий спосіб Україна може зрівнятися з європейськими
державами. Промовистим є той факт, що лише під його безпосереднім наглядом і
керівництвом споруджувалося 12 храмів. За гетьманування Мазепи було відновлено
багато старовинних храмів княжої доби. Внесок Мазепи в розвиток архітектури й
будівництва був настільки значним, що тогочасний архітектурний стиль дослідники
називають «мазепинським бароко». </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;"><img src="/images/uh8b/history8_files/image183.jpg" v:shapes="_x0000_i1137" height="419" width="661"></span></p>

<p class="Bodytext"><i style=""><span style="font-family: &quot;Times New Roman&quot;,&quot;serif&quot;;">Софія Київська</span></i></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Багато нових споруд з’явилося в Києві. У 1690&nbsp;р.
було збудовано нове приміщення Києво-Могилянського колегіума, у 1698&nbsp;р.
Богоявленську церкву Братського монастиря, дзвіницю Софієвського собору, до
1695&nbsp;р. — обнесено новим муром Києво-Печерську лавру.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">Інша царина культурницької діяльності Мазепи — друкарська
справа. Видання Мазепинської доби були одними з кращих українських книгодруків.
До речі, сам гетьман мав чи не найкращу в Україні книгозбірню й обдаровував
книжками з цієї бібліотеки монастирі, церкви, окремих осіб. Не менш, ніж
церквами й монастирями, опікувався Мазепа Києво-Могилянською колегією, сприяючи
її перетворенню в 1701&nbsp;р. на академію. У 1700&nbsp;р. в Україні було
засновано новий навчальний заклад — Чернігівський колегіум.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">На думку дослідників, така цілеспрямована й всеохоплююча
культурницька діяльність І. Мазепи дозволяє говорити про неї не просто як про
меценатство, а як про сплановану далекоглядну державну політику. </span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Висновки</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— У 1687&nbsp;р. новим гетьманом було обрано І. Мазепу.
Булаву він отримав у час, коли Московська держава наполегливо йшла шляхом
творення імперії, а автономія козацької держави не входила в її плани.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— На початку свого гетьманування І. Мазепа виважено
ставився до царської влади, навіть усіляко допомагав реформаторським починанням
Петра І.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">— І. Мазепа докладав величезних зусиль для створення
еліти козацької держави, усіляко опікувався культурою і освітою, що сприяло
духовному розвитку України.</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><b style=""><span style="font-family: &quot;Times New Roman&quot;,&quot;serif&quot;;">Запитання і
завдання</span></b></p>

<p class="Bodytext"><span style="font-family: &quot;Times New Roman&quot;,&quot;serif&quot;;">1. Коли між Московією і Річчю Посполитою було укладено
«Вічний мир»? 2. За яких обставин І. Мазепа став гетьманом? 3. Якими були
напрямки політики І. Мазепи? Чиї інтереси він захищав? 4. Яка мета і результат
Другого Кримського походу? 5. Якими були результати Азовських походів?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">6. Які фактори вплинули на укладення «Вічного миру» між
Московією і Річчю Посполитою? Як ця подія позначилася на історичній долі
України? 7. Схарактеризуйте Коломацькі статті 1687&nbsp;р. Визначте їх відмінності
від попередніх договорів. 8. Як ви гадаєте, чи сприяла економічна політика
гетьмана І. Мазепи його популярності серед селян і козаків? 9. Як позначилась
на становищі України війна Московії з Туреччиною в 1687—1700&nbsp;рр.?</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">10. Заповніть таблицю «Політика І. Мазепи».</span></p>

<table class="MsoNormalTable" style="margin-left: 2.85pt; border-collapse: collapse;" border="0" cellpadding="0" cellspacing="0">
 <thead>
  <tr style="height: 3pt;">
   <td style="width: 239.25pt; border: 1pt solid black; padding: 2.85pt 2.85pt 4.25pt; height: 3pt;" width="319">
   <p class="Bodytable"><span style="font-family: &quot;Times New Roman&quot;,&quot;serif&quot;;">Напрями політики</span></p>
   <p class="Bodytable"><span style="font-family: &quot;Times New Roman&quot;,&quot;serif&quot;;">&nbsp;</span></p>
   </td>
   <td style="width: 239.3pt; border-width: 1pt 1pt 1pt medium; border-style: solid solid solid none; border-color: black black black -moz-use-text-color; padding: 2.85pt 2.85pt 4.25pt; height: 3pt;" width="319">
   <p class="Bodytable"><span style="font-family: &quot;Times New Roman&quot;,&quot;serif&quot;;">Здобутки, результат</span></p>
   <p class="Bodytable"><span style="font-family: &quot;Times New Roman&quot;,&quot;serif&quot;;">&nbsp;</span></p>
   </td>
  </tr>
 </thead>
 <tbody><tr style="height: 15.2pt;">
  <td style="width: 239.25pt; border-right: 1pt solid black; border-width: medium 1pt 1pt; border-style: none solid solid; border-color: -moz-use-text-color black black; padding: 2.85pt 2.85pt 4.25pt; height: 15.2pt;" valign="top" width="319">
  <p class="Noparagraphstyle" style="line-height: normal;"><span style="font-family: &quot;Times New Roman&quot;,&quot;serif&quot;; color: windowtext;">&nbsp;</span></p>
  </td>
  <td style="width: 239.3pt; border-width: medium 1pt 1pt medium; border-style: none solid solid none; border-color: -moz-use-text-color black black -moz-use-text-color; padding: 2.85pt 2.85pt 4.25pt; height: 15.2pt;" valign="top" width="319">
  <p class="Noparagraphstyle" style="line-height: normal;"><span style="font-family: &quot;Times New Roman&quot;,&quot;serif&quot;; color: windowtext;">&nbsp;</span></p>
  </td>
 </tr>
</tbody></table>

<p class="Bodytext"><span style="font-family: &quot;Times New Roman&quot;,&quot;serif&quot;;">&nbsp;</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">11. Покажіть на карті основні події війни Московії з
Туреччиною (1687—1700&nbsp;рр.).</span></p>

<p class="Bodytext"><span style="font-family: &quot;Times New Roman&quot;,&quot;serif&quot;;">12. Завдяки чому І. Мазепа зумів утриматися при владі в
умовах двірцевих переворотів у Москві?</span></p>

<p class="Paragraf"><span class="Bold"><span style="font-family: &quot;Times New Roman&quot;,&quot;serif&quot;;">&nbsp;</span></span></p>
