<h1>Історичне значення Київської русі та Галицько-Волинської держави </h1> 
<p><b>План викладу</b></p> <ol> 
<li><a href="#bkmk:1">Місце Київської Русі та Галицько-Волинської держави в історії українського народу. </a> </li> 
<li><a href="#bkmk:2">Походження та поширення назви &laquo;Україна&raquo;.</a></li> 
<li><a href="#bkmk:3">Походження і розвиток національної символіки.</a></li> 
<li><a href="#bkmk:4">Міжнародне значення Київської Русі та Галицько-Волинської держави.</a></li> </ol> 
<p><b>Основний виклад</b></p> 
<p><b><a name="bkmk:1"></a>1. Місце Київської Русі та Галицько-Волинської держави в історії українського народу</b></p> 
<ul> 
<li>Дослiдження мови, побуту, звичаїв та обрядiв русичiв 10&ndash;13&nbsp;ст. на теренах Київщини, Чернiгiвщини, Галичини та Волинi&nbsp;&ndash; центральних земель Київської Русі та Галицько-Волинської держави &ndash; дають підстави називати їх давнiми українцями. </li> 
<li>Коріння нашого народу &ndash; у східнослов&rsquo;янських племенах, які протягом 5&ndash;7&nbsp;ст. активно розселялися на нові землі.</li> 
<li>Перша східнослов&rsquo;янська держава &ndash; Київська Русь &ndash; була середньовічною<b> <i>імперією.</i></b> </li> 
<li>Поряд із давніми українцями &ndash; державотворчим, панівним народом &ndash; у ній мешкали й інші &ndash; слов&rsquo;янські, а також балтські, фінські, тюркські народи. </li> 
<li>Українці від тісного співжиття в одній державі з ними отримали змогу ясніше усвідомити свою окремішність, неподібність до інших народів, що, зрештою, сприяло формуванню свідомості народу, або, як кажуть дослідники<b><i>, національної самосвідомості</i></b>.</li> 
<li><b>Безпосереднім спадкоємцем Київської Русi стало <i>Галицько-Волинське князівство</i></b><i>.</i> </li> 
<li>Утворене <i>у 1199&nbsp;р.</i>&nbsp;Романом Мстиславовичем, воно служило опорою українській державності протягом наступного століття і проіснувало до 1340&nbsp;р.&nbsp;</li> 
<li>Збережені Галицько-Волинським князівством українські державницькі традиції були сприйняті українською шляхтою, а згодом козацтвом, і відроджені в Українській козацькій державі. </li> 
<li>Ось чому видатний український історик Михайло Грушевський стверджував, що <i>Галицько-Волинське князівство безпосередньо успадкувало політичні та культурні традиції княжого Києва</i>.</li> </ul> 
<table id="table2" width="100%"> 
<tbody> 
<tr> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> </tr> </tbody> </table> 
<p><i>&nbsp;Отже, значення Київської Русі &ndash; держави, створеної українським народом на княжому етапі його історії, за словами того ж таки Михайла Грушевського, полягає в тому, що вона є першою формою української державності. </i></p> 
<p><b><a name="bkmk:2"></a>2. Походження та поширення назви &laquo;Україна&raquo;</b></p> 
<ul> 
<li>Назва <i>Україна</i> вперше вживається, у Київському лiтопису пiд <b><i>1187&nbsp;р.</i></b>&nbsp;</li> 
<li>Того року в битвi проти половців загинув переяславський князь Володимир Глiбович. </li> 
<li>З сумом сповіщаючи про ту подію, літописець записав, що за князем &laquo;<i>Україна багато потужила</i>&raquo;. </li> 
<li>Дослідники твердять, що за тих часiв назва &laquo;Україна&raquo; поширювалася на Київщину, Переяславщину та Чернiгiвщину. </li> 
<li>Пiд<i> <b>1189&nbsp;р.</b></i>&nbsp;у тому ж лiтопису вжито назву &laquo;<i>Україна Галицька</i>&raquo; стосовно Галицького князiвства.</li> 
<li>Про походження назви <i>Україна</i> iснує кiлька припущень. </li> 
<li>Втім, більшість дослiдників пов&rsquo;язують походження назви <i>Україна</i> зi словом &laquo;<i>край-країна</i>&raquo; у значеннi &laquo;<i>рiдний край, країна, земля</i>&raquo;.</li> </ul> 
<p><b><a name="bkmk:3"></a>3. Походження і розвиток національної символіки</b></p> 
<ul> 
<li><b> 
<img src="/images/uh7a/Thumbnails/22_236.jpg" align="right" border="1" width="100">

<img src="/images/uh7a/Thumbnails/22_235.jpg" align="right" border="1" width="74">
</b>Головний елемент сучасного герба України &ndash; <b><i>тризуб</i></b> &ndash; був князівським знаком династії Рюриковичів, успадкованим від ранiших часiв. </li> 
<li>Свiдченням цього є найдавніші археологічні знахідки зображення тризуба, що їх вiдносять до 1&nbsp;ст.&nbsp;н.&nbsp;е. </li> 
<li>Найвiдоміше зображення тризуба періоду Київської Русі &ndash; зображення на монетах Володимира Великого. </li> 
<li>Загалом цей родовий знак протягом кiлькох століть був поширений у всiх князiвствах Київської Русi, незмінно зберігаючи значення символу влади князя. </li> 
<li>Цей князівський родовий символ не передавали у спадщину незмінними, як це буває з гербами (ознакою герба є передача його нащадкові в усталеному вигляді), а кожен новий князь додавав до зображення якісь зміни. </li> </ul> 
<table id="table3" width="100%"> 
<tbody> 
<tr> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> </tr> </tbody> </table> 
<ul> 
<li>Iснує близько 40 версiй, якi пояснюють його iсторiю. Дехто вважає, що цей знак запозичено в народiв-сусiдiв, iншi &ndash; що це споконвiчний символ наших предків. </li> 
<li>За князівських усобиць &ndash; тризуб &ndash; утратив значення загальнодержавного. </li> 
<li>Кожен князь прагнув створити власну символіку, що згодом закріпилася в гербах українських земель. </li> 
<li>На Київській землі тризуб заступило зображення <b><i>святого архістратига Михаїла,</i></b> якого вважали покровителем воїнів і символом перемоги. </li> 
<li>Новий знак набув поширення на початку 12&nbsp;ст. Архістратиг<b><i> </i></b>Михаїл був духовним патроном великого князя Святополка-Михайла Ізяславича, який на його честь збудував Михайлівський Золотоверхий собор у Києві. </li> 
<li>Старший син Володимира Мономаха, великий князь київський Мстислав користувався печаткою із зображенням святого Михаїла. </li> 
<li>Згодом зображення архістратига Михаїла з князівських печаток перейшло до герба міста. </li> 
<li><i>Часів розквіту Галицько-Волинського князівства сягає і герб сучасного Львова. </i></li> 
<li>Зображення лева символізувало мужність, владу, звитягу, великодушність. </li> 
<li>Дослідники припускають, що знак <i>лева</i> як герб міг прийняти Лев Данилович. Його онук, Лев Юрійович, також ним користувався. </li> 
<li>На думку вчених, зображення лева було гербом Галицького князівства. </li> 
<li>Найдавніше, документально засвідчене зображення лева в гербі Львова зустрічаємо на печатці, прикладеній до документа за 1359&nbsp;р.&nbsp;</li> </ul> 
<p style="text-align: center;"><b>Прапори-стяги</b></p> 
<ul> 
<li>Стяги русичів мали вигляд витягнутих трикутників.</li> 
<li>Зі 168 зображень прапорів у Радзивілівському літопису 147 засвідчують червону барву стягів. </li> 
<li>Решта &ndash; синю, зелену, брунатну або білу. Зі запровадженням християнства на полотнищах прапорів стали зображувати святих &ndash; покровителів того чи того князя або землі, а також князівські знаки, хрести, сонце, зірки. </li> 
<li>За часів роздробленості набули поширення чотирикутні прапори. </li> 
<li>Коли за землями закріпилися герби, їх почали повторювати на прапорах.</li> </ul> 
<p><b><a name="bkmk:4"></a>4. Міжнародне значення Київської Русі та Галицько-Волинської держави</b></p> 
<ul> 
<li><b> 
<img src="/images/uh7a/Thumbnails/22_238.jpg" align="right" border="1" width="77">
</b>Роль Київської Русі у тогочасному світі великою мірою визначалось її розташуванням на найважливіших торговельних шляхах. </li> 
<li>Ідеться, зокрема, про шлях &laquo;З варяг у греки&raquo;, що пов&rsquo;язував Балтійське й Чорне моря. </li> 
<li>Важливим також був суходільний шлях, що пролягав від Києва на захід, через Краків і Прагу в Південну Німеччину, до міста Реґенсбурґа на Дунаї. </li> 
<li>Особливе значення мало торговельне партнерство руських земель із Візантією &ndash; найрозвиненішою тогочасною державою. </li> 
<li>Про велику політичну роль Русі в тогочасній Європі красномовно свідчать розгалужені династичні шлюби руських князів.</li> 
<li>Військова міць Київської держави давала можливість протягом сторіч успішно захищатися від нападів кочових народів, зокрема печенігів і половців. </li> 
<li>Київська Русь стала своєрідним щитом для захисту народів Центральної та Західної Європи від монгольської навали. </li> 
<li>Найбільший вплив на культуру руських земель мала Візантія. </li> 
<li>Цьому сприяло й утвердження православного християнства. </li> 
<li>Вчені наголошують на існуванні в Європі двох культурницьких зон &ndash; латинської та греко-слов&rsquo;янської (візантійсько-руської). </li> 
<li>Власне, провідним осередком останньої й були Київська Русь та Галицько-Волинська держава.</li> 
<li>Виявом міжнародного авторитету Галицько-Волинської держави було коронування князя Данила Романовича. </li> 
<li>Ця подія засвідчує європейську орієнтацію зовнішньої політики Галицько-Волинської держави.</li> </ul> 
