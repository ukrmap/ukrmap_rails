<h1>Київська держава за перших князів</h1> 
<p><b>План викладу </b></p> <ol start="1" type="1"> 
<li><a href="#bkmk:1">Походження назви Русь.</a> </li> 
<li><a href="#bkmk:2">Перші володарі Руської землі. Походи Аскольда на Візантію. Утвердження династії Рюриковичів. </a> </li> 
<li><a href="#bkmk:3">Правління Олега. Розширення меж Київської держави. Походи проти Візантії.</a></li> 
<li><a href="#bkmk:4">Правління князя Ігоря.</a></li> </ol> 
<p><b>Основні поняття та терміни</b></p> 
<p><b>Полюддя </b>&ndash; первісна форма збору данини. Зводилася до об'їзду князем із дружиною підвладних земель і стягнення з населення натурального податку.</p> 
<p><b>Хронологія подій</b></p> 
<table border="0" cellpadding="5"> 
<tbody> 
<tr> 
<td> 
<p style="text-align: right;"><i>860 р.</i></p> </td> 
<td> 
<p style="text-align: left;"><i>Похід київського князя Аскольда на Візантію. Прийняття Аскольдом християнства</i></p> </td> </tr> 
<tr> 
<td> 
<p style="text-align: right;"><i>882 р.</i></p> </td> 
<td> 
<p style="text-align: left;"><i>Вбивство Аскольда. Захоплення Олегом Києва</i></p> </td> </tr> 
<tr> 
<td> 
<p style="text-align: right;"><i>882 &ndash; 912 рр.</i></p> </td> 
<td> 
<p style="text-align: left;"><i>Правління Олега в Київській державі</i></p> </td> </tr> 
<tr> 
<td> 
<p style="text-align: right;"><i>907, 911 рр.</i></p> </td> 
<td> 
<p style="text-align: left;"><i>Походи Олега на Візантію. Підписання договорів</i></p> </td> </tr> 
<tr> 
<td> 
<p style="text-align: right;"><i>912 &ndash; 945 рр.</i></p> </td> 
<td> 
<p style="text-align: left;"><i>Князювання Ігоря</i></p> </td> </tr> 
<tr> 
<td> 
<p style="text-align: right;"><i>&nbsp;941, 944 рр.</i></p> </td> 
<td> 
<p style="text-align: left;"><i>Походи Ігоря на Візантію</i></p> </td> </tr> 
<tr> 
<td> 
<p style="text-align: right;"><i>945 р.</i></p> </td> 
<td> 
<p style="text-align: left;"><i>Виступ деревлян проти київського князя. Смерть Ігоря</i></p> </td> </tr> </tbody> </table> 
<p><b><a name="bkmk:1"></a>1. Походження назви Русь</b></p> 
<ul> 
<li>Саме під назвою &ldquo;Русь&rdquo; знали першу державу на наших теренах чужинці. Так називав її й літописець. </li> 
<li>Одначе нині щодо походження назви <b><i>&laquo;Русь&raquo;</i></b> поміж учених немає одностайності. <b><i>Багато дослідників вважають це слово скандинавським за походженням і принесеним на наші землі скандинавами-варягами. Такої думки щодо назви &laquo;Русь&raquo; дотримувався і літописець. </i></b></li> 
<ul> 
<li>Він, зокрема, розповідав про воїнів із півночі &ndash; <b><i>русів-варягів</i></b>, які захопивши владу в Києві, утвердилися в місті й дали свою назву місцевій людності й території, на якій володарювали. </li> 
<li>Крім свідчень літописця, прихильники скандинавського походження назви &laquo;Русь&raquo; посилаються на чужоземні джерела, жодне з яких не згадує слов&rsquo;янського племені русів, хоча назви, скажімо, деревлян чи сіверян вони засвідчують. </li> 
<li>За скандинавське походження етноніма &laquo;Русь&raquo; виступає й чимало мовознавців. <b><i>Утім, ці докази спростовують ті дослідники, які вважають, що назва &laquo;Русь&raquo; місцевого східнослов&rsquo;янського походження. </i> </b></li> 
<li>Свої переконання вони аргументують значною у Середньому Подніпров&rsquo;ї кількістю давніх назв&nbsp; річок&nbsp; із коренем <i>-рос-</i>, що його виводять від <i>-рус-,</i> як-от: Рось, Роставиця, Росава тощо. </li> 
<li>Землі, де течуть ці річки, прихильники слов&rsquo;янського походження назви &laquo;Русь&raquo;, вважають територією східнослов&rsquo;янського племені русів. </li> 
<li>Те, що плем&rsquo;я русів не згадується в літопису та інших джерелах, вони пояснюють незнанням давніх авторів чи їхньою неточністю.</li> </ul> </ul> 
<p><i>Від літописної назви держави з центром у Києві &ndash; <b>Руська земля </b>&ndash; вчені історики утворили книжну назву &laquo;Київська Русь&raquo;, яка нині є загальновживаною.</i></p> 
<p><b><a name="bkmk:2"></a>2. Перші володарі Руської землі</b></p> 
<p>Закріплення за державою з центром у Києві назви <b><i>&laquo;Руська земля&raquo; </i></b>відбулося у другій половині 9 ст. і було пов&rsquo;язане з діяннями руських володарів&nbsp;<b><i>Діра та Аскольда</i></b>.</p> 
<ul> 
<li>І досі не вщухають суперечки про те, ким були ці названі літописцем київські правителі. </li> 
<ul> 
<li>Одні, пристаючи до думки автора &laquo;Повісті минулих літ&raquo;, вважають їх варязькими воєводами. </li> 
<li>Інші вбачають у Дірові та Аскольді полянських князів &ndash; нащадків Кия. </li> 
<li>Про князювання <i>Діра</i> сьогодні нічого певного сказати не можна. Значно більше поталанило <i>Аскольдові</i>, з яким дослідники пов&rsquo;язують засвідчений чужоземними джерелами морський похід проти Візантії&nbsp;<b><i>860</i></b> <b><i>р.</i></b> </li> </ul> </ul> 
<p style="text-align: center;"><b>Похід Аскольда на Візантію</b></p> 
<ul> 
<li>Зібравши чимале військо, Аскольд <b><i>860&nbsp;р.</i></b> пограбував і спустошив передмістя візантійської столиці, а сам Константинополь протримав тиждень в облозі. </li> 
<li>Потужний удар руського флоту змусив Візантію визнати Русь як державу. <b><i>Як зауважив літописець, відтоді вона стала називатися Руською землею</i>.</b></li> 
<li>Ймовірно, того року під час мирних переговорів з імператором Аскольд і більшість його дружинників охрестилися. </li> 
<li>Щоправда, справа подальшого поширення християнства в Руській державі наразилася на труднощі. </li> 
<li>Дослідники припускають, що не всі у князівському оточенні зрозуміли далекоглядність зовнішньополітичних заходів Аскольда й не всі наділені владою русичі погодилися з ними. Проти князя почала визрівати змова. </li> </ul> 
<p style="text-align: center;"><b>Утвердження династії Рюриковичів</b></p> 
<ul> 
<li> <b> 
<img src="/images/uh7a/Thumbnails/08_84.jpg" align="right" border="1" width="72">
</b>Тим часом на північні східнослов&rsquo;янські племена поширив свою владу войовничий князь-воїн Рюрик. Саме на підтримку Рюрика, як припускають дослідники, сподівалися змовники. Одначе 879 р. той помер. </li> 
<li>Тож щоби завершити наміри, заколотники заручилися підтримкою Рюрикового родича Олега. Він був опікуном малолітнього сина князя Рюрика &ndash; Ігоря і, відповідно, мав повноваження правити від імені княжича. </li> </ul> 
<table width="100%"> 
<tbody> 
<tr> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> </tr> </tbody> </table> 
<p><b><i>Отож, убивши 882 р. князя Аскольда, княжити в Києві розпочав Олег із роду Рюрика. Цей факт дослідники витлумачують як утвердження в Руській державі династії Рюриковичів. Ті ж, хто вважає Аскольда нащадком полянського князя Кия, твердять, що внаслідок змови прибічники Олега поклали край правлінню династії Києвичів.</i></b></p> 
<p><b><a name="bkmk:3"></a>3. Правління Олега</b></p> 
<p style="text-align: center;"><b>Розширення меж Київської держави</b></p> 
<ul> 
<li><b> 
<img src="/images/uh7a/Thumbnails/08_261.jpg" align="right" border="1" width="73">

<img src="/images/uh7a/Thumbnails/08_263.jpg" align="right" border="1" width="65">
</b>За свідченням літописця, Олег княжив у Києві 30 років, виявивши хист мудрого володаря й талановитого полководця. </li> 
<ul> 
<li>Літописець розповідав, що на початку свого правління Олегові довелося воювати проти <i>деревлян</i> і <i>сіверян</i>. Підкоривши їх, новий київський князь почав розширювати межі своїх володінь. </li> 
<li>Року 885 він приєднав землі <i>радимичів</i>, пішов у похід проти <i>уличів</i> і <i>тиверців</i>. </li> 
<li>На початку 10 ст. Олег домовився про участь у його воєнних походах князів <i>хорватів</i>, <i>тиверців</i> і <i>волинян</i>. </li> 
<li>До складу Київської держави увійшли також племінні союзи <i>словенів</i> і <i>кривичів</i>. Крім того, Олег підкорив і північні неслов&rsquo;янські народи, зокрема <i>мерю</i>, <i>весь</i>, <i>чудь</i>.</li> </ul> 
<li>Із варязькими воєводами князь уклав мирну угоду, внаслідок якої впродовж тривалого часу київські князі залучали варязькі дружини до спільних воєнних походів. </li> 
<li>Олег розважливо уникнув протистояння з племенами <b><i>угрів</i></b>, які близько 898 р. підійшли до Києва. Князь дав змогу їм безборонно пройти повз свої землі, і вони покочували далі, аж за Карпати, залишивши на згадку про себе неподалік Києва (тепер у межах міста) назву&nbsp;&ndash;&nbsp;урочище Угорське. </li> </ul> 
<p style="text-align: center;"><b>Походи проти Візантії</b></p> 
<ul> 
<li><b> 
<img src="/images/uh7a/Thumbnails/08_80.jpg" align="right" border="1" width="63">

<img src="/images/uh7a/Thumbnails/08_81.jpg" align="right" border="1" width="65">
</b>За свідченнями<b><i> літопису, року 907 Олег здійснив похід проти Візантії. </i></b>Розповідь літописця про блискучу перемогу Олега сповнена легендарних подробиць і деталей. </li> 
<li>Та найбільшу цінність для істориків має наведений у &laquo;Повісті минулих літ&raquo; текст договору між русичами та візантійцями. </li> 
<li>Умови угоди були вигідними для Русі. 
<ul> 
<li>Візантія на відкуп сплатить кожному руському воїну по 12&nbsp;гривень і чималу данину руському князеві, а також найвпливовішим князям східнослов&rsquo;янських племен, які корилися Олегові. </li> 
<li>За Руською державою визнавалося право торгувати із Візантією, не сплачуючи мита. </li> 
<li>Візантійці зобов&rsquo;язувалися утримувати руських купців у своїй столиці &ndash; Константинополі протягом шести місяців та ще й забезпечувати всім необхідним спорядженням на зворотний шлях.</li> </ul> </li> 
<li>Умови договору 907 р. були уточнені в <b><i>911&nbsp;р.</i></b> &ndash; після нового Олегового походу.</li> </ul> 
<table id="table1" width="100%"> 
<tbody> 
<tr> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> </tr> </tbody> </table> 
<p><b> 
<img src="/images/uh7a/Thumbnails/08_190.jpg" align="left" border="1" width="100">
<i>Укладення Олегом партнерської угоди із Візантією мало виняткове значення, позаяк засвідчило міжнародне визнання Руської держави. Договір підвів риску під тим періодом історії Київської держави, що його називають становленням</i><i>. Ось чому вчені застосовують назву &laquo;Київська Русь&raquo; саме від початку 10 ст.</i></b></p> 
<p><b><a name="bkmk:4"></a>4. Правління князя Ігоря</b></p> 
<ul> 
<li>На відміну від свого попередника на князівстві та опікуна Олега, у літописній розповіді про якого&nbsp;ще переважає легендарність, князь <b><i>Ігор</i></b> &ndash; цілком реальна історична постать. </li> 
<li>Здобувши владу після смерті Олега в <b><i>912</i></b> <b><i>р.</i></b> син князя Рюрика правив у Києві до <b><i>945&nbsp;р.</i></b> 
<ul> 
<li><b><i>Як і Олегові, йому довелося зіткнутися з непокорою князів підвладних племен</i>. </b></li> 
<li>Найзатятішими в боротьбі проти влади Рюриковичів виявилися <b><i>деревляни</i></b>. Сутичкою з ними Ігор розпочав своє князювання, у протистоянні з ними знайшов свою смерть. </li> 
<li>Року 914, Ігорю поталанило приборкати деревлян і накласти на них данину, більшу за Олегову. </li> 
<li>Не хотіли визнавати Ігореву владу й <b><i>уличі</i></b>, за що заплатили високу ціну &ndash; по трьох роках збройної боротьби проти&nbsp; княжого війська вони залишили обжиті місця й відійшли у межиріччя Південного Бугу та Дністра. </li> 
<li>Силу зброї довелося застосовувати й проти <b><i>тиверців</i></b>.</li> </ul> 
<table id="table2" width="100%"> 
<tbody> 
<tr> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> </tr> </tbody> </table> </li> 
<li><i>Воєнні заходи Ігоря аж ніяк не свідчать про його виняткову войовничість чи жорстокість. Такими були закони тогочасного життя, згідно з якими право на володарювання треба було доводити силою. Виявом відносин між володарем і підлеглими було <b>полюддя</b> та збір <b>данини</b>.</i></li> 
<li>Зібравши <i>данину</i> князь прагнув вигідно її продати. Грішми й заморським крамом він розраховувався із найманими воїнами, платив за участь у воєнних походах і своїм дружинникам. </li> </ul> 
<p style="text-align: center;"><b>Походи Ігоря проти Візантії</b></p> 
<ul> 
<li><b> 
<img src="/images/uh7a/Thumbnails/08_22.jpg" align="right" border="1" width="64">

<img src="/images/uh7a/Thumbnails/08_2.jpg" align="right" border="1" width="100">
</b>Літопис розповідає про два такі походи. Перший, року <b><i>941</i></b>, був невдалим. Човни русичів було спалено візантійцями. </li> 
<li>Невдача спонукала Ігоря до нового походу. Стався він <b><i>944</i></b> <b><i>р. </i></b>й закінчився укладенням мирної угоди. Про той договір докладно оповідає літописець. Свідчать про нього й візантійські джерела. </li> 
<ul> 
<li>Із тих розповідей довідуємось, що умови русько-візантійської угоди 944 р. були написані на пергаменті у двох примірниках. Один із них, на якому стояли хрест та імена руських князів, зберігався в Константинополі. </li> 
<li>Інший примірник, підписаний візантійськими послами, зберігався в Києві<i>. </i></li> </ul> 
<li>З-поміж умов угоди, яка загалом була менш вигідною для Русі, ніж угода Олега, привертає увагу зобов&rsquo;язання київського князя надавати військову допомогу Візантії. </li> 
<li>У своїй зовнішній політиці Ігор мусив зважати не лише на Візантію, а й на <b><i>печенігів </i></b>&ndash; <i>кочовий народ, який вперше наблизився до кордонів Русі у 915 р.</i></li> </ul> 
<p><b>
<img src="/images/uh7a/Thumbnails/08_13.jpg" border="1" width="100">
 
<img src="/images/uh7a/Thumbnails/08_83.jpg" border="1" width="67">
</b></p> 
