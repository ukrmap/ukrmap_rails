<h1> Писемність, освіта, наукові знання, література та музика Київської Русі й Галицько-Волинської держави</h1> 
<p><b>План викладу</b></p> <ol> 
<li><a href="#bkmk:1">Розвиток української мови.</a></li> 
<li><a href="#bkmk:2">Поширення писемності.</a></li> 
<li><a href="#bkmk:3">Освіта.</a></li> 
<li><a href="#bkmk:4">Розвиток літератури.</a></li> 
<li><a href="#bkmk:5">Природничі та математичні знання.</a></li> 
<li><a href="#bkmk:6">Музична творчість.</a> </li> </ol> 
<p><b>Хронологія</b></p> 
<table border="0" cellpadding="5"> 
<tbody> 
<tr> 
<td> 
<p style="text-align: right;"><i>1056&ndash;1057&nbsp;рр.</i></p> </td> 
<td> 
<p style="text-align: left;"><i>Створення Остромирового Євангелія &ndash; першої датованої рукописної книги Русі.</i></p> </td> </tr> 
<tr> 
<td> 
<p style="text-align: right;"><i>1073&nbsp;р.</i></p> </td> 
<td> 
<p style="text-align: left;"><i>Створення &laquo;Ізборника Святослава&raquo;.</i></p> </td> </tr> 
<tr> 
<td> 
<p style="text-align: right;"><i>1113&nbsp;р.</i></p> </td> 
<td> 
<p style="text-align: left;"><i>Укладення Нестором першої редакції &laquo;Повісті минулих літ&raquo;.</i></p> </td> </tr> 
<tr> 
<td> 
<p style="text-align: right;"><i>1187&nbsp;р.</i></p> </td> 
<td> 
<p style="text-align: left;"><i>Створення &laquo;Слова о полку Ігоревім&raquo;.</i></p> </td> </tr> </tbody> </table> 
<p><b>Основні поняття та терміни</b></p> 
<p><b><i>Біблія чи Святе Письмо</i></b> &ndash; книги, написані Духом Божим через освячених від Бога людей, званих пророками і апостолами. Через Біблію Одкровення Боже дійшло до нас точно і незмінно. Книги, написані до Різдва Христового, об&rsquo;єднані у Старий Заповіт, після Різдва &ndash; у Новий Заповіт.</p> 
<p><b><i>Літописом</i></b> називають історично-літературний твір, в якому найголовніші події записувались у хронологічному порядку за роками (літами) &ndash; &laquo;з літа в літо&raquo;, як казали за тих часів.</p> 
<p><b>Постаті</b></p> 
<p><b>Нестор.<i>&nbsp;</i></b>З 1074 &ndash; чернець Києво-Печерського монастиря. Вважається автором і упорядником &laquo;Повісті минулих літ&raquo; (бл. 1113 &ndash;1114&nbsp;рр.).</p> 
<p><b>Аліпій Печерський</b> &ndash; київський іконописець, монах Києво-Печерського монастиря. За даними Києво-Печерського Патерика з 1084&nbsp;р.&nbsp;брав участь у розписі Успенського собору у Києво-Печерській лаврі.</p> 
<p><b>Антоній Печерський</b> &ndash; церковний діяч Київської Русі, один із засновників Києво-Печерського монастиря. Після повернення оселився разом із Іларіоном, майбутнім митрополитом Київським, неподалік від літньої князівської резиденції села Берестова на горі над Дніпром (за&nbsp;іншими даними &ndash; у печері, викопаній Іларіоном). На цьому місці виник Києво-Печерський монастир, засновниками якого стали Антоній і Феодосій.</p> 
<p><b>Агапіт Печерський</b> &ndash; один із перших печерських ченців, найвідоміший лікар ХІ&nbsp;ст. Відомо, що був пострижений Антонієм Печерським. Зціляв молитвою і зіллям.</p> 
<p><b>Іларіон </b>&ndash; церковний діяч і письменник 11&nbsp;ст. Перший митрополит із русичів (із 1051). Був священиком у Берестові під Києвом. Автор церковно-богословського твору &laquo;Слово про закон і благодать&raquo;, написаного між 1037 і 1050&nbsp;рр.&nbsp;</p> 
<p><b>Феодосій Печерський </b>-- визначний церковний діяч Київської Русі, ігумен Києво-Печерського монастиря, письменник. 1055 був прийнятий Антонієм Печерським до монастиря. Близько 1062 став ієромонахом, згодом &ndash; ігуменом Києво-Печерського монастиря. Феодосій розпочав будівництво Успенського собору та монастиря з келіями. Був активним учасником політичних подій, які відбувалися у Київській державі у 1060&ndash;70-х&nbsp;рр., у період боротьби за київський стіл між Ярославичами.</p> 
<p><b>Основний виклад</b></p> 
<p><b><a name="bkmk:1"></a>1. Розвиток української мови</b></p> 
<ul> 
<li>Витоки українського народу сягають давньослов'янських, іще переддержавних часів.</li> 
<li>Тоді ж, на думку вчених, почала формуватися українська мова, адже становлення окремого народу і розвиток його мови відбувається одночасно.</li> 
<li>На 9&ndash;13&nbsp;ст. у нашій мові вже склалося більшість ознак, що відрізняють її від інших слов'янських мов. </li> 
<li>Мова ще відрізнялася від сучасної. Ось чому для тих часів дослідники історії мови застосовують термін праукраїнська. </li> </ul> 
<p style="text-align: center;"><b>Писемність</b></p> 
<ul> 
<li><b> 
<img src="/images/uh7a/Thumbnails/20_191.jpg" align="right" border="1" width="100">

<img src="/images/uh7a/Thumbnails/20_192.jpg" align="right" border="1" width="100">
</b>Дослідники мови твердять, що вже в другій половині 9&nbsp;&ndash; на початку 10&nbsp;ст. в наших предків існувало <i>письмо</i>. </li> 
<li>Той давній алфавіт було створено на основі грецького &ndash; та це й не дивно з огляду на давні зв&rsquo;язки східних слов&rsquo;ян із греками; у Візантії, з якою молода Руська держава мала найтісніші відносини, державною мовою також була грецька. </li> 
<li>Доказом існування власної оригінальної абетки в давніх українців є знахідка напису на стінах Софійського собору. </li> 
<li>Київський книжник у 11&nbsp;ст. ретельно виписав на стінах тільки-но збудованого храму абетку, що відрізнялася від поширеної на ті часи <b><i>кириличної,</i></b> <i>створеної для передачі на письмі однієї з південнослов&rsquo;янських мов із застосуванням грецьких літер братами Кирилом і Мефодієм та перенесеної на наші терени з прийняттям християнства.</i> </li> 
<li>Iз прийняттям християнства на наших землях поширилася <b><i>старослов&rsquo;янська,</i></b> або <b> <i>староболгарська</i></b> <b><i>книжна мова</i></b> &ndash; мова православної церкви. </li> 
<li><b> 
<img src="/images/uh7a/Thumbnails/20_188.jpg" align="right" border="1" width="100">
</b>Суттєво відрізняючись від народнорозмовної мови, вона все ж мала з нею спільні риси, оскільки ґрунтувалася на близькій, теж слов'янській мові, і тому була зрозуміла, особливо освіченим людям &ndash; духівництву, князям та боярам. </li> 
<li>Вчені кажуть, що у Київськiй Русi iснувало два варiанти писемної літературної мови: <i>церковнослов&rsquo;янська,</i> якою писалися найважливіші богослужбові книжки, та <i>церковнослов&rsquo;янська зі значними вкрапленнями живої мови </i>(для пізнішого часу її називають <i>книжною староукраїнською</i>) &ndash; нею писали різні документи та літературні твори світського спрямування. </li> 
<li>Втім, обидві писемні мови істотно відрізнялися від живої тогочасної української мови, якою користувалися в усному мовленні. </li> 
<li>Та так було не лише в руських землях, а й скрізь у Європі, де літературною (книжною) мовою для багатьох народів була латина.</li> </ul> 
<p><b><a name="bkmk:2"></a>2. Поширення писемності</b></p> 
<p style="text-align: center;"><b>Книжкові пам&rsquo;ятки</b></p> 
<ul> 
<li>До нашого часу від доби Київської Русі та Галицько-Волинської держави збереглося дуже мало книг. </li> 
<li><b> 
<img src="/images/uh7a/Thumbnails/20_189.jpg" align="right" border="1" width="34">
</b>Найдавнішими, з-поміж них, є <b><i>Реймське Євангеліє, Остромирове</i></b><i> <b>Євангеліє, </b></i><b>&laquo;<i>Ізборник Святослава</i>&raquo;<i> 1073&nbsp;р.&nbsp;та </i>&laquo;<i>Ізборник</i>&raquo;<i> 1076&nbsp;р., Мстиславове Євангеліє.</i></b></li> 
<li>Цей список очолює славнозвісне <b>Реймське Євангеліє</b>, яке привезла до Франції дочка Ярослава Мудрого Ганна.</li> 
<ul> 
<li>Вчені датують його 40-ми&nbsp;рр.&nbsp;11&nbsp;ст.</li> 
<li>Своєю назвою Реймське Євангеліє завдячує місту Реймсу у Франції, де воно зберігається нині, хоча створили його київські книжники &ndash; спеціально для княжої родини.</li> </ul> 
<li>Найдавнішою датованою книжною пам&rsquo;яткою Русі є <b>Остромирове Євангеліє</b>.</li> 
<ul> 
<li>Створили цю книгу в Києві в <b><i>1056&ndash;1057&nbsp;рр.,</i></b> про що свідчить спеціальний запис.</li> 
<li>Остромирове Євангеліє &ndash; пам&rsquo;ятка виняткової мистецької вартості.</li> </ul> 
<li>З-поміж найдавніших книг, що збереглися донині, є й такі, які призначалися для світського читання. Йдеться про <i>&laquo;</i><b>Ізборники</b><i>&raquo;</i> &ndash; <i>збірки різних творів грецьких авторів богословського та повчального змісту, більша частина яких розтлумачує складні місця із Біблії</i>, це, так би мовити, своєрідні енциклопедичні довідники. </li> 
<ul> 
<li>Їх збереглося два &ndash; <b><i>1073 </i></b>і <b><i>1076&nbsp;рр.</i></b>&nbsp;Перший у назві береже ім&rsquo;я київського князя <i>Святослава Ярославича,</i> хоч, як зазначають дослідники, замовляв цю книгу його брат &ndash; князь <i>Ізяслав.</i> </li> 
<li><b>&laquo;Ізборник Святослава&raquo; </b>розкішно орнаментований мініатюрами, заставками, численними ініціалами. </li> 
<li>&laquo;Ізборник<i>&raquo;</i> 1076&nbsp;р.&nbsp;оздоблений значно скромніше, хоча не поступається першому ретельністю переписувача.</li> </ul> 
<li>Із книжкових пам&rsquo;яток 12&nbsp;ст. найбільш відоме <b>Мстиславове Євангеліє</b><i>,</i> переписане близько <b><i>1115&nbsp;р.</i></b>&nbsp;</li> 
<ul> 
<li>Мстиславове Євангеліє написане було в Києві на замовлення Мстислава Володимировича, сина великого князя київського Володимира Мономаха.</li> </ul> 
<li>Нечисленні книжкові пам&rsquo;ятки, що збереглися від часів Київської Русі та Галицько-Волинської держави, є рідкісними перлинами з того величезного книжкового багатства, що його мала наша земля. </li> 
<li>За підрахунками вчених, у 13&nbsp;ст. на території Русі мало бути 130 &ndash; 140&nbsp;тис. книг декількох сотень найменувань, адже саме такої кількості потребували церкви й монастирі &ndash; головні осередки книжності. </li> 
<li>На думку дослідників, тільки у Софійському книгосховищі налічувалось до 950 томів рукописних книжок. </li> 
<li>Багато книжок було створено i переписано в Галицько-Волинськiй державi. Велика книгописна майстерня iснувала, зокрема, при дворi князя Володимира Васильковича </li> </ul> 
<p><b><a name="bkmk:3"></a>3. Освіта</b></p> 
<ul> 
<li>Письменними за княжих часів були не тільки можновладці та люди зі середовища духівництва, а й ремісники та рядові дружинники. </li> 
<li>Піклування про освіту від часів запровадження християнства перебрали держава й церква. </li> 
<li>За князювання Володимира Святославича в Києві вже існувала школа для навчання дітей із найближчого оточення князя. </li> 
<li>Року 1086 онука Ярослава Мудрого Янка Всеволодівна заснувала в Київському Андріївському монастирі школу для жінок. </li> 
<li>Знахідки <i>берестяних грамот,</i> <i>бронзових та кістяних писал</i> переконують, що книжна наука розвивалася не лише у стольному граді, а й у різних частинах Русі. </li> 
<li>Приміром, берестяні грамоти знайдено у Звенигородi та Бересті, бронзові писала для писання на воскових табличках &ndash; у Звенигородi, Перемишлi, Галичi, Острозі.</li> </ul> 
<p><b><a name="bkmk:4"></a>4. Розвиток літератури</b></p> 
<p style="text-align: center;"><b>Усна народна творчість</b></p> 
<ul> 
<li>Ще до виникнення писемності у східних слов&rsquo;ян існувала багата усна народна творчість: обрядові пісні, легенди, загадки, сказання, заклинання, епічні й ліричні пісні. </li> 
<li>Від часів Київської Русі та Галицько-Волинської держави до нас дiйшли легенди та перекази, дружиннi, святковi, весiльнi пiснi, казки, колядки, прислiв&rsquo;я, приповiдки, магiчнi заклинання й замовляння.</li> 
<li>Чудовими пам&rsquo;ятками давньоруської творчостi були <b><i>билини</i></b>.</li> 
<li>Найдавнiшими, найбiльшими за обсягом i найвартiснiшими у художньому та iсторичному аспектах вважаються билини Київського, або Володимирового, циклу. </li> 
<li>Оповiдi в них пов&rsquo;язанi зi стольним градом Києвом i його князем Володимиром Красним Сонечком. </li> 
<li>Билини київського циклу складалися в 10&ndash;11&nbsp;ст. Вони оспiвують мужнiсть i хоробрiсть богатирiв, якi самовiддано боронили рiдну землю вiд ворогiв. </li> 
<li>У 13&ndash;14&nbsp;ст. билини наповнюються новими сюжетами, пов'язаними зокрема із реаліями Галицько-Волинської держави: про князя Романа, Михайла Козарина та інших.</li> </ul> 
<p style="text-align: center;"><b>Перекладні літературні пам&rsquo;ятки</b></p> 
<ul> 
<li>Початки літературного життя на наших теренах, крім уснопоетичної творчості, мали ще одне джерело &ndash; літературні твори інших народів, які через переклади церковнослов&rsquo;янською мовою прийшли після впровадження християнства. </li> 
<li>Із прилученням руських земель до християнського світу нашим предкам відкрилася найбагатша скарбниця людського досвіду й мудрості &ndash; <i>Біблія.</i> </li> 
<li>Принагідно зауважимо, що переклади Святого Письма не лише мали неоціненний вплив на світогляд тогочасного люду, а й стали поштовхом до словесної творчості, позаяк Біблія &ndash; невичерпне джерело вічних тем, ідей, образів.</li> 
<li>Крім Біблії, перекладалися й <b><i>апокрифи</i></b> &ndash; твори на біблійну тематику, які з різних причин не були визнані церквою. </li> 
<li>Іншим популярним жанром перекладної літератури були <b><i>житія</i></b> &ndash; розповіді про життя і подвиги святих.</li> 
<li>Перекладалися й книги світського спрямування. Особливо популярним на Русі був збірник крилатих висловів, прислів&rsquo;їв із Біблії та творів античних письменників &laquo;Пчола&raquo;. </li> 
<li>Великою популярністю користувалися хроніки візантійських істориків Георгія Амартола та Іоанна Малали, багато сюжетів з яких використали руські літописці, розповідаючи у своїх працях про першооснови людства, найдавніші народи та держави.</li> </ul> 
<p style="text-align: center;"><b>Оригінальна література</b></p> 
<ul> 
<li><b> 
<img src="/images/uh7a/Thumbnails/20_194.jpg" align="right" border="1" width="78">
</b><i>Оригінальна, тобто власна, незапозичена літературна творчість </i>наших предків за часів Київської Русі була започаткована <b><i>літописами</i></b>.</li> 
<li>Першим літописом, що дійшов до нас, є <b><i>&laquo;Повість минулих літ&raquo;.</i></b></li> 
<ul> 
<li>Його створено на початку 12&nbsp;ст. При складаннi &laquo;Повісті минулих лiт&raquo; використано найдавніші літописи. </li> 
<li>&laquo;Повiсть...&raquo; збереглася в багатьох списках. </li> 
<li>Найстаріші з них &ndash; Лаврентiївський (1377&nbsp;р.) та Iпатiївський (перша половина 15&nbsp;ст.). </li> 
<li>У &laquo;Повiстi&hellip;&raquo; викладено події від 860&nbsp;р.&nbsp;до 1111&nbsp;р.&nbsp;</li> 
<li>Один із пізніших списків цього літописного зведення зберіг ім&rsquo;я автора-упорядника &ndash; ченця Києво-Печерського монастиря<b><i> Нестора.</i></b> </li> </ul> 
<li>До продовжень &laquo;Повiстi...&raquo; належить <b><i>Київський лiтопис</i></b>, який охопив час вiд 1111&nbsp;р.&nbsp;до 1200&nbsp;р.&nbsp;</li> 
<ul> 
<li>Він розповідає про подiї в різних землях Київської Русi, але в центрі оповідей &ndash; Київ i Київська земля. </li> 
<li>Основний зміст літопису &ndash; княжа боротьба за київський стіл, боротьба русичів проти половців.</li> </ul> 
<li>Найвидатнішою пам&rsquo;яткою літописання Галицько-Волинської держави є <b><i>Галицько-Волинський літопис</i></b>. </li> 
<ul> 
<li>Лiтопис складається із двох частин. У першiй ідеться про подiї в Галицькiй землi з 1205&nbsp;р.&nbsp;до кiнця 50-х&nbsp;рр.&nbsp;13&nbsp;ст. </li> 
<li>Вона є, власне, життєписом князя <i>Данила Романовича</i>. </li> 
<li>Друга частина Галицько-Волинського лiтопису пов&rsquo;язана із Волинською землею та волинськими князями. </li> </ul> 
<li>З-поміж інших жанрів оригінальної літератури варто згадати про <b><i>церковні проповіді</i>. </b></li> 
<ul> 
<li>Найвизначнiшим автором повчальних проповiдей був один&nbsp;зі засновників Києво-Печерського монастиря <b><i>Феодосiй Печерський.</i></b></li> 
<li>Урочистi проповiдi складалися для освiчених людей&nbsp;&ndash; князiв, бояр, духовенства. </li> </ul> 
<li>Чудовим зразком урочистої проповiдi є <i>&laquo;<b>Слово про закон i благодать</b>&raquo;</i> митрополита <b> <i>Iларiона</i></b>. </li> 
<li>У записах Лаврентiївського списку пiд 1096&nbsp;р.&nbsp;вмiщено пам&rsquo;ятку, вiдому пiд назвою <b><i>&laquo;Повчання&raquo; Володимира Мономаха</i></b>.</li> 
<ul> 
<li>&laquo;Повчання&raquo; звернене до дiтей Мономаха. </li> 
<li>За переконанням Мономаха, князь подає своїм дiтям приклад взiрцевого правителя, навчає гiднiй цього високого звання поведiнцi та способу життя. </li> </ul> 
<li>Найвизначнішою пам&rsquo;яткою руської літератури є <b><i>&laquo;Слово о полку Iгоревiм&raquo;.</i></b></li> 
<ul> 
<li>Тривалий час ця перлина давньоукраїнського письменства була невідомою: її випадково знайшли на початку&nbsp;90-х&nbsp;рр.&nbsp;18&nbsp;ст. в одному з рукописів 16&nbsp;ст. </li> 
<li>&laquo;Слово ...&raquo; написане на основі конкретного історичного факту &ndash; невдалого походу <b><i>у 1185&nbsp;р.</i></b>&nbsp;<b><i>новгород-сіверського князя Ігоря Святославича </i></b>проти половців. </li> 
<li>На думку дослідників, &laquo;Слово...&raquo; створене за свіжими слідами події &ndash; десь у серпні &ndash; вересні 1187&nbsp;р.&nbsp;</li> 
<li>Автором поеми міг бути старший син галицького князя Ярослава Осмомисла, рiдний брат Ігоревої дружини Ярославни князь Володимир.&nbsp;</li> </ul> 
<li>Однією з найпопулярніших книг на Русі був <b><i>&laquo;Києво-Печерський патерик&raquo;</i></b>.</li> 
<ul> 
<li>Його уклали на початку 13&nbsp;ст. ченці Києво-Печерської лаври, які прагнули підкреслити надзвичайну роль свого монастиря, обґрунтувати його вищість серед інших. </li> 
<li>Із книги дізнаємося про історію Києво-Печерського монастиря, його перших подвижників, зокрема засновників монастиря святих Антонія та Феодосія, художника Аліпія.</li> </ul> </ul> 
<p><b><a name="bkmk:5"></a>5. Природничі та математичні знання</b></p> 
<ul> 
<li>Про рівень тогочасних природничих і математичних знань до певної міри свідчить популярність на руських землях таких перекладних книг, як &laquo;Шестидневи&raquo;, &laquo;Фізіолог&raquo;, &laquo;Небеса&raquo; тощо, в яких викладено уявлення середньовічних мислителів про будову світу. </li> 
<li>Так, &laquo;Шестидневи&raquo; розкривали історію створення світу Богом за шість днів, посилаючись при цьому не лише на Біблію, а й на праці античних мудреців. </li> 
<li>У &laquo;Фізіологу&raquo; містилися розповіді про тварин реальних&nbsp;(лев, орел, змія, їжак, жаба, слон) і казкових (сирена, фенікс), а також про деякі рослини, мінерали.</li> 
<li>Значного розвитку на Русі досягли <b>географічні знання</b>. </li> 
<li>Так, у &laquo;Повісті минулих літ&raquo; місце проживання східнослов&rsquo;янських племен літописець пов&rsquo;язував із річками Дунаєм, Дніпром, Моравою, Прип&rsquo;яттю, Двіною, Десною, Сулою.</li> 
<li>Він досить докладно описав шлях &laquo;з варяг у греки&raquo;, що пролягав уздовж Дніпра, Ловаті, Ільменського озера, річки Волхов і далі &ndash; морем Варязьким. </li> 
<li>Літописець зауважував також, що з Варязького моря можна &laquo;йти до Рима&raquo;, а від Рима прийти так само морем до Царгорода. </li> 
<li>Волгою, за словами літописця, на схід пролягав торговельний шлях, яким можна досягти Хорезму і Каспійського моря. </li> 
<li>У літописі названо багато тогочасних і давніх країн, що також свідчить про досить гарну обізнаність русичів у царині географії. </li> 
<li>Писемні джерела згадують і перших <b>лікарів-професіоналів</b>. </li> 
<li>Один із них &ndash; <b><i>Агапіт,</i></b> чернець Києво-Печерського монастиря &ndash; лікував хворих у 12&nbsp;ст. </li> </ul> 
<p><b><a name="bkmk:6"></a>6. Музична творчість</b></p> 
<ul> 
<li><b> 
<img src="/images/uh7a/Thumbnails/20_199.jpg" align="right" border="1" width="70">
</b>Чи не найпопулярнішим мистецтвом за часів Київської Русі та Галицько-Волинської держави була <i>музика</i>. </li> 
<li>Про музичні інструменти тих часів дослідники знають чимало. </li> 
<li>Це були: струнні щипкові інструменти &ndash; гуслі, лютня; смичкові &ndash; гудок і смик; духові &ndash; роги (їх виготовляли з рогів вола, барана, козла, тура), труби, свистки, зурни, сопілки, дудки, флейти, органи; ударні &ndash; бубни, тарілки або кімвали, різноманітні дзвіночки і брязкальця. </li> 
<li>Найулюбленіший інструмент русичів &ndash; <b><i>гуслі</i></b>, під супровід яких талановиті творці билин оспівували подвиги відважних князів і дружинників. </li> 
<li>Особливу любов русичів зажили співці билин і переказів, які в речитативно-декламаційній формі у супроводі музичних інструментів співали героїчно-епічних пісень. </li> 
<li>Найяскравіший представник таких виконавців &ndash; <b>Боян, </b>якого згадує автор &laquo;Слова о полку Ігоревім&raquo;. </li> 
<li>Дослідники припускають, що він жив в 11&nbsp;ст. при дворі Святослава Ярославича. У Галицько-Волинському літописі під 1241&nbsp;р.&nbsp;згадується галицький &laquo;славутний співець&raquo; <b>Митуса</b><i>.</i></li> 
<li>Не були байдужими русичі й до вистав <b><i>скоморохів.</i></b></li> </ul> 
<p><b> 
<img src="/images/uh7a/Thumbnails/20_15.jpg" border="1" width="100">
 
<img src="/images/uh7a/Thumbnails/20_11.jpg" border="1" width="100">
 
<img src="/images/uh7a/Thumbnails/20_1.jpg" border="1" width="100">
 
<img src="/images/uh7a/Thumbnails/20_273.jpg" border="1" width="73">
 
<img src="/images/uh7a/Thumbnails/20_266.jpg" border="1" width="47">
</b></p> 
