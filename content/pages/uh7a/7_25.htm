<h1>Українські землі у складі Угорщини, Молдавії та Московської держави. Крим Та українське Причорномор&rsquo;я </h1> 
<p><b>План викладу</b></p> <ol> 
<li><a href="#bkmk:1">Крим та Причорномор'я.</a></li> 
<li><a href="#bkmk:2">Закарпаття у складі Угорщини.</a></li> 
<li><a href="#bkmk:3">Буковина у складі Молдавського князівства.</a></li> 
<li><a href="#bkmk:4">Московсько-литовські війни кінця 15&nbsp;&ndash; початку 16&nbsp;ст. </a> </li> </ol> 
<p><b>Хронологія</b></p> 
<table border="0" cellpadding="5"> 
<tbody> 
<tr> 
<td> 
<p style="text-align: right;"><i>1449&nbsp;р.</i></p> </td> 
<td> 
<p style="text-align: left;"><i>Створення Кримського ханства</i></p> </td> </tr> 
<tr> 
<td> 
<p style="text-align: right;"><i>1475р.</i></p> </td> 
<td> 
<p style="text-align: left;"><i>Вторгнення турецьких військ до Криму. Захоплення Кафи, Судака та інших генуезьких фортець на південному узбережжі півострова</i></p> </td> </tr> 
<tr> 
<td> 
<p style="text-align: right;"><i>1478&nbsp;р.</i></p> </td> 
<td> 
<p style="text-align: left;"><i>Перехід Кримського ханства у васальну залежність від Османської імперії</i></p> </td> </tr> 
<tr> 
<td> 
<p style="text-align: right;"><i>1482 р.</i></p> </td> 
<td> 
<p style="text-align: left;"><i>Спустошення Києва ордою кримського хана Менглі-Гірея</i></p> </td> </tr> </tbody> </table> 
<p><b>Основні поняття та терміни</b></p> 
<p><b><i>Буковина &ndash;</i></b> історичний регіон, що охоплює долини верхнього Пруту й Сірету. Нині ця територія входить до складу України (Північна Буковина) та Румунії (Південна Буковина). Назва краю виникла в 14&nbsp;ст. і походить від значення &laquo;буковий ліс&raquo;.</p> 
<p><b><i>Закарпаття</i></b> &ndash; історичний регіон, що займає передгір&rsquo;я та південні схили Карпат із прилеглою до них низиною в басейні річки Тиси. Назва цієї української землі промовляє сама за себе, адже вона, єдина з українських теренів, розташована за головним Карпатським хребтом.</p> 
<p><b><i>Ясир</i></b><i> </i>&ndash; бранці, що їх захоплювали татари і турки під час грабіжницьких походів на українські землі.</p> 
<p><b><i>Яничари</i> &ndash; </b>турецька регулярна піхота, створена в 2-й пол. 14&nbsp;ст. султаном Мурадом І. Складали основу турецької армії. Спочатку комплектувалась із військовополонених, пізніше &ndash; шляхом насильницького набору хлопчиків із християнського населення Османської імперії. Хлопчиків насильно навертали в іслам, виховували в дусі мусульманського фанатизму і суворої дисципліни, відданості султанові.</p> 
<p><b><i>Гетьман </i></b>(від німецького Hauptman, польського hetman &ndash; начальник) &ndash; у Польщі, Литві, Чехії так називали головнокомандуючих. У Польсько-Литовській державі було чотири гетьмани: два польських (коронних) і два литовських, причому один із них був головним (великим), а другий був його заступником (польним).</p> 
<p><b>Історична довідка</b></p> 
<p>Молдавське князівство утворилася в першій половині 14&nbsp;ст. в долині річки Молдови як васальне князівство Угорщини. В 1359&nbsp;р.&nbsp;здобуло незалежність. У другій половині 14&ndash;15&nbsp;ст. до складу Молдавського князівства увійшли Молдова (історична область на північному сході сучасної Румунії), Буковина і Бессарабія. Столицею Молдавського князівства у 14&nbsp;ст. були міста Сірет і Байя, в 15&nbsp;ст. &ndash; Сучава, а з 16&nbsp;ст. &ndash; Ясси. Найвища влада належала господареві (князеві), при якому велику роль відігравала боярська рада (диван). Першим господарем був Богдан І. (1359&ndash;1365&nbsp;рр.). Господар Штефан ІІІ Великий (1457&ndash;1504&nbsp;рр.) домігся значної централізації держави і боровся проти іноземних загарбників. В 1538&nbsp;р.&nbsp;Молдавське князівство потрапило під владу Османської імперії.</p> 
<p>Трансильванія (Семиграддя) &ndash; історична область на півночі сучасної Румунії. З 11&nbsp;ст. належала угорським королям. На чолі 7 трансильванських областей стояв воєвода з широкими повноваженнями. Після розгрому турками Угорського королівства в 1541&nbsp;р.&nbsp;Трансильванія стала князівством &ndash; васалом Османської імперії, сплачувала данину султану і не мала право вести самостійну зовнішню політику. Після битви під Мохачем 1526&nbsp;р.&nbsp;до складу Трансильванії увійшли землі Закарпатської України.</p> 
<p><b>Зверніть увагу!</b></p> 
<p>16&nbsp;ст. Україна зустрічала розділеною між кількома державами.</p> 
<p>Більшість українських земель (Київщина, Волинь, Східне Поділля, Чернігово-Сіверщина) перебувала під владою Великого князівства Литовського. Чернігово-Сіверщину вже на початку 16&nbsp;ст. захоплює Московське царство.</p> 
<p>Під владою Польщі перебували Галичина з Холмщиною та Белзчиною (від 1387&nbsp;р.) та Західне Поділля (від 1430).</p> 
<p>Буковина від середини 14&nbsp;ст. належала Молдавії. У 1538&nbsp;р.&nbsp;Молдавія визнає зверхність Османської імперії, а відтак і для Буковини починається доба турецького панування.</p> 
<p>Закарпаттям від 13&nbsp;ст. володіла Угорщина. У 1526&nbsp;р., після поразки угорського війська від турків у битві під Могачем, Закарпаття поділено між князівством Трансильванією (васалом Туреччини) і Священною Римською імперією, в якій правили імператори з австрійської династії Габсбурґів.</p> 
<p><b>Основний виклад</b></p> 
<p><b><a name="bkmk:1"></a>1. Крим та Причорномор'я</b></p> 
<ul> 
<li>Перед монгольською навалою Причорноморські степи належали <i>половцям</i>.</li> 
<li>Підкоривши їх, монгольські хани приєднали половецькі землі до своїх безпосередніх володінь. </li> </ul> 
<p style="text-align: center;"><b>Виникнення Кримського ханства</b></p> 
<ul> 
<li><b> 
<img src="/images/uh7a/Thumbnails/25_268.jpg" align="right" border="1" width="100">
</b>У 15&nbsp;ст. з посиленням боротьби за владу в Золотій Орді володарі <b><i>Кримського улусу </i></b>&ndash; так називали цю частину своїх володінь золотоординські хани &ndash; почали й собі прагнути одноосібного володарювання. Доля посміхнулася <b><i>Хаджі-Гірею</i></b>, який року <b><i>1449 </i></b>проголосив себе незалежним володарем Кримського ханства. </li> 
<li><i>Отже, Кримське ханство як незалежна феодальна держава утворилося внаслідок розпаду Золотої Орди й охопило території Кримського півострова, пониззя Дніпра, Приазов&rsquo;я та Прикубання. </i> </li> 
<li>Дослідники наголошують, що здійснити наміри хан Хаджі-Гірей зміг за підтримки великого князя литовського Вітовта. </li> 
<li>Одначе мир тривав недовго. Вже наступник Хаджі-Гірея, його син <b><i>Менглі-Гірей</i></b>, прагнучи більшої влади, знайшов для себе інших союзників, і це стало трагедією для українського народу.</li> </ul> 
<p style="text-align: center;"><b>Перехід кримських ханів у васальну залежність від Туреччини</b></p> 
<ul> 
<li>Володіння Туреччини (Османської імперії) &nbsp;у 1475&nbsp;р.&nbsp;підсунулися безпосередньо до кордонів Кримського ханства. Сталося це внаслідок підкорення Туреччиною чорноморських портових міст.</li> </ul> 
<table bordercolordark="#000000" bordercolorlight="#FFFFFF" border="1" cellpadding="0" cellspacing="0"> 
<tbody> 
<tr> 
<td> 
<ul> 
<li>Османська імперія виросла<b><i> </i></b>із невеликого князівства і протягом 14&ndash;16&nbsp;ст. завоювала багато країн на трьох континентах (в Азії, Африці та Європі).</li> 
<li>Небезпека завоювання Туреччиною ставила під загрозу життя й розвиток Європи. </li> 
<li>Турки володіли майже всією Угорщиною, впритул підійшли до Відня, воювали проти Венеції та Іспанії.</li> </ul> </td> </tr> </tbody> </table> 
<ul> 
<li>Перед тим міста північного узбережжя Чорного моря належали італійській Генуезькій республіці. </li> 
<li>Першою генуезькою колонією в Північному Причорномор&rsquo;ї була <b><i>Кафа</i></b> (Феодосія), де генуезці оселились у другій половині 13&nbsp;ст. </li> 
<li>У 1357&nbsp;р.&nbsp;генуезці захопили Чембало (Балаклаву), 1365 &ndash; Солдайю (Сурож, тепер Судак), південне і східне узбережжя Криму, де згодом виникла нова колонія генуезців Боспоро (на місці сучасної Керчі). </li> 
<li>Одночасно вони утвердились у гирлі Дону (колонія Тана) і на Кавказі. Генуезькі колонії Північного Причорномор&rsquo;я були підпорядковані Кафі.</li> 
<li>Турецький султан року <b><i>1475</i></b> здобув портові міста й утворив на північному узбережжі Чорного моря свою провінцію (еялет) із центром у Кафі. </li> 
<li>Крім значення торговельних осередків, захоплені міста цікавили турецький уряд як важливі військові об&rsquo;єкти, адже кожне місто за звичаєм тих часів було потужною фортецею. </li> 
<li>Турецький султан віддав наказ всіляко підвищувати їхню військову потугу. До міст поквапилися відрядити турецькі військові залоги. Крім того, закладалися й нові фортеці. </li> 
<li>Зваживши на військову міць турецького султана, Менглі-Гірей <b><i>у 1478 р.</i></b>&nbsp;визнав за краще бути його васалом. </li> </ul> 
<table id="table9" width="100%"> 
<tbody> 
<tr> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> </tr> </tbody> </table> 
<p><i>Така зміна зовнішньополітичних орієнтацій Кримського ханства спричинила руйнівні грабіжницькі походи кримських орд на українські землі.</i></p> 
<p style="text-align: center;"><b>Початок грабіжницьких походів на українські землі Доля українських невільників</b></p> 
<ul> 
<li>Перший великий похід на Україну хан Менглі-Гірей здійснив <b><i>1482&nbsp;р.</i></b>&nbsp;</li> 
<li>Тоді було спалено Київ, а його церкви пограбовано. </li> 
<li>У полон потрапило безліч люду, не зміг урятуватися й сам київський воєвода з родиною. </li> 
<li>Від 1482&nbsp;р.&nbsp;татарські походи відбувалися щорічно, а то й двічі &ndash; тричі на рік. </li> 
<li><b> 
<img src="/images/uh7a/Thumbnails/25_270.jpg" align="right" border="1" width="100">
</b>Орди кримського хана спустошували Поділля, Київщину, Волинь, Холмщину й Галичину і мали для українського народу страшні наслідки. </li> 
<li>Ординці плюндрували й нищили все на своєму шляху, залишаючи за собою пустку. </li> 
<li>Чоловіків, жінок, хлопчиків, дівчат забирали в полон, а тих, хто чинив опір, убивали. </li> 
<li><b><i>Ясир</i></b> потрапляв на невільницькі ринки в містах Османської імперії. </li> 
<li>Опинившись у рабстві, невільники були приречені</li> 
<ul> 
<li>Найчастіше їх чекала виснажлива праця на земляних та будівельних роботах.</li> 
<li>Чоловіки зазвичай ставали гребцями на турецьких галерах-каторгах. Жінки й дівчата потрапляли до гаремів.</li> 
<li>Хлопчиків-підлітків здавали до султанської гвардії, де з них виховували <b><i>яничарів.</i></b></li> </ul> 
<li>У другій половині 16&nbsp;ст. до складу Кримського ханства увійшли <b><i>ногайські орди.</i></b> Вони й стали ударною силою грабіжницьких походів.</li> </ul> 
<p style="text-align: center;"><b>Заходи литовського уряду щодо захисту українських земель</b></p> 
<p>Литовський уряд намагався організувати оборону своїх південних володінь. Захист кордонів перебрали прикордонні старости й великі магнати.</p> 
<ul> 
<li>Хроніки 16&nbsp;ст. з-поміж організаторів відсічі ординцям називають <b><i>князя Костянтина Острозького</i></b>, який більш як 60 разів бився проти кримців, зокрема 1512&nbsp;р.&nbsp;під Вишневцем на Волині та 1527&nbsp;р.&nbsp;на&nbsp;р.&nbsp;Ольшаниці на Київщині. </li> 
<li>Острозький визволив із неволі тисячі бранців. </li> 
<li>Одначе невеликі загони боярської варти не могли ефективно протидіяти татарським ордам. </li> 
<li>Термінового укріплення потребували замки, розташовані в Каневі, Черкасах, Звенигороді, Вінниці, Брацлаві. </li> 
<li>Місцева шляхта не мала ні коштів, ні людських сил на здійснення масштабних робіт. </li> 
<li>Не було й надії, що держава, виснажена майже столітньою війною проти Московії, зарадить небезпеці. </li> 
<li>Спустошливі набіги татарсько-ногайських орд засвідчили цілковиту неспроможність давньої захисної системи південного прикордоння.</li> </ul> 
<p><b><a name="bkmk:2"></a>2. Закарпаття у складі Угорщини</b></p> 
<ul> 
<li>Здавна заселене слов&rsquo;янськими племенами Закарпаття спершу було тісно пов&rsquo;язане з Київською Руссю. </li> 
<li>Проте на початку 11&nbsp;ст., після смерті Володимира Великого, воно потрапило під владу угорських можновладців, які, однак, змогли закріпитися в краї лише в 13&nbsp;ст. </li> 
<li>Наприкінці 14&nbsp;ст. закарпатські землі потрапили в коло інтересів литовських князів, однак верховна влада належала угорському королю.</li> 
<li>Один із нащадків Ґедиміна &ndash; <b><i>Федір Коріатович,</i></b> який володарював на Поділлі, через складну внутрішньополітичну ситуацію у Великому князівстві Литовському передав свої права угорському королю, за що отримав землі в Закарпатті. </li> 
<li>Федір Коріатович<b><i> </i></b>багато подбав задля культурного, економічного і національного розвитку краю. </li> 
<li>За його владарювання на Чернечій горі під Мукачевим було закладено монастир із бібліотекою, якому судилося протягом тривалого часу бути головним культурно-освітним центром Закарпаття. </li> </ul> 
<p><b><i>У 1526&nbsp;р., після поразки угорського війська від турків у битві під Могачем, Закарпаття було поділене між князівством Трансильванією (васалом Туреччини) і Священною Римською імперією, в якій правили імператори з австрійської династії Габсбурґів.</i></b></p> 
<p><b><a name="bkmk:3"></a>3. Буковина у складі Молдавського князівства</b></p> 
<ul> 
<li>Буковинські землі входили до складу Київської Русі від другої половини 11&nbsp;ст.</li> 
<li>Із занепадом Галицько-Волинської держави частина Буковини потрапила під владу молдавських князів.</li> 
<li>Наприкінці 14 &ndash; в першій половині 15&nbsp;ст. територію Буковини було переділено на кілька волостей (повітів). </li> 
<li>Волості очолювали старости, які спочатку належали до українського, певно, місцевого боярства. </li> 
<li>Упродовж 1387&ndash;1497&nbsp;рр.&nbsp;Молдавія визнавала зверхність Польщі. </li> 
<li>Від 70-х років 15&nbsp;ст. через татарсько-турецькі напади становище буковинських земель під владою молдавських князів почало погіршуватися.</li> 
<li>Тодішній правитель Молдавського князівства <b><i>Штефан ІІІ</i></b> ( 1457&ndash;1504&nbsp;рр.) сподівався на допомогу з боку Польщі.</li> 
<li>Одначе польський король не надав війська для захисту володінь Штефана ІІІ, тому молдавський господар був змушений 1486&nbsp;р.&nbsp;укласти з Туреччиною мирну угоду. </li> 
<ul> 
<li>Згідно з нею Молдавське князівство було зобов&rsquo;язане сплачувати турецькому султанові щорічну данину в розмірі 5 тис. золотих. </li> </ul> 
<li>Ці кошти збирали зі селян, що викликало їхні протести. Щоб якось врятувати ситуацію, молдавські можновладці вирішили спрямувати їхній гнів проти Польщі. </li> 
<li>Польський уряд було звинувачено в тому, що він не виконав своїх зобов&rsquo;язань перед князівством і не захистив його від зазіхань Туреччини, відтак кошти для сплати данини було дозволено здобувати в сусідніх польських володіннях.</li> 
<li>Влітку<i> <b>1490&nbsp;р.</b></i>&nbsp;загін з 9 тис. озброєних селян, очолений досвідченим воїном на прізвисько <b><i>Муха </i></b>підійшов до буковинсько-галицького кордону. </li> 
<ul> 
<li>У серпні це військо швидко захопило галицькі міста Снятин, Коломию і Галич, пограбувавши чимало маєтків.</li> 
<li>Частину здобичі було відправлено на Буковину. </li> 
<li>Загони Мухи підтримали галицьке селянство й частина боярства. </li> 
<li>На цій підставі дослідники зробили висновок, що той селянський виступ почав набирати характеру соціальної, національно-визвольної боротьби українського населення проти польського гніту.</li> 
<li>У вересні 1490&nbsp;р.&nbsp;селянське військо переправилося через Дністер і рушило на Рогатин. </li> 
<li>Проте битва, що сталася тут, не була вдалою для повстанців. Селяни зазнали великих втрат. </li> 
<li>Муха та інші ватажки, а також 600 повстанців потрапили в полон і невдовзі майже всі були страчені.</li> 
<li>Проте жорстока розправа не зупинила селян. </li> 
<li>Навесні <i>1491&nbsp;р.</i>&nbsp;вони поновили напади на польські володіння. Тепер їхнім ватажком був <b><i>Андрій Барула.</i></b> </li> 
<li>Загони Барули зайняли все Покуття, але їхній похід був придушений. Окремі напади буковинських селян на польські маєтки траплялися й 1492&nbsp;р.</li> </ul> 
<li>Внаслідок тих подій у другій половині 1497&nbsp;р.&nbsp;проти Молдавії було організовано великий польський похід. </li> 
<li>Проте успіху він не досяг. У відповідь навесні 1498&nbsp;р.&nbsp;Штефан ІІІ одночасно з турками й татарами спустошив Галичину й Поділля й окупував Покуття. </li> 
<li>Король Польщі не хотів миритися із втратою Покуття. Тож боротьба за землі тривала. </li> 
<li>У 1509&nbsp;р.&nbsp;польське військо вибило молдаван із Покуття, спустошило Буковину і спалило Чернівці.</li> </ul> 
<p><b><i>Одночасно на Молдавське князівство посилювався тиск із боку Туреччини, що, зрештою, призвело до його підкорення &nbsp;у 1538&nbsp;р.&nbsp;Відтак і Буковина потрапила під владу Османської імперії та її ставлеників.</i></b></p> 
<p><b><a name="bkmk:4"></a>4. Московсько-литовські війни кінця 15&nbsp;&ndash; початку 16&nbsp;ст. </b></p> 
<table bordercolorlight="#FFFFFF" bordercolordark="#000000" border="1" cellpadding="0" cellspacing="0"> 
<tbody> 
<tr> 
<td> 
<ul> 
<li>Протягом другої половини 15&nbsp;ст. <b><i>Московське царство</i></b> перетворилося на могутню державу. </li> 
<li>Під владою Івана ІІІ було об&rsquo;єднано всі північноруські землі. Молода держава прагнула нових територій. </li> 
<li>Тож від 80-х&nbsp;рр.&nbsp;15&nbsp;ст. розпочалися війни між Московією та Великим князівством Литовським. </li> 
<li>Формально війну так і не було оголошено, проте прикордонні конфлікти на московсько-литовському порубіжжі не вщухали впродовж усього передостаннього десятиліття 15&nbsp;ст., що дало дослідникам підстави називати ті події &laquo;дивною війною&raquo;. </li> </ul> </td> </tr> </tbody> </table> 
<ul> 
<li>Війни та збройні сутички не вщухали й протягом перших десятиліть 16&nbsp;ст. </li> 
<li>На початку 16&nbsp;ст. кілька дрібних удільних князів Сіверщини за власним бажанням віддалися під владу держави Івана ІІІ, більшість же опинилась у складі Московського царства внаслідок збройних протистоянь.</li> </ul> 
<table id="table10" width="100%"> 
<tbody> 
<tr> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> </tr> </tbody> </table> 
<p><i>Отож внаслідок воєнних дій 1500 &ndash; 1503&nbsp;рр.&nbsp;до держави Івана ІІІ перейшли всі сіверські міста, зокрема, Чернігів, Стародуб, Путивль, Рильськ, Новгород-Сіверський, Любеч.</i></p> 
<ul> 
<li><b> 
<img src="/images/uh7a/Thumbnails/25_269.jpg" align="right" border="1" width="93">
</b>Послідовно втілюючи загарбницьку політику, московський уряд 1507&nbsp;р.&nbsp;розв&rsquo;язав нову війну проти Великого князівства Литовського. </li> 
<li>Під час кампанії <b><i>1514&nbsp;р.</i></b>&nbsp;московське військо захопило білоруський Смоленськ і рушило під <b><i>Оршу</i></b> &ndash; важливий стратегічний пункт на перетині торговельних шляхів між Києвом, Мінськом, Вільно і Москвою. </li> 
<ul> 
<li>Назустріч московитам вирушило 30-тисячне українсько-білорусько-литовське військо на чолі з князем Костянтином Острозьким. </li> 
<li>Основу 80 тис. московського війська становила кавалерія. </li> 
<li>Проте князь Костянтин діяв рішуче й розважливо. Він удався до військових хитрощів: зімітувавши відступ і завівши московитів у пастку під залп своєї артилерії, полководець здобув переконливу перемогу. </li> 
<li>Сталося це 8 вересня 1514&nbsp;р. 
<img src="/images/uh7a/image002.gif" align="left" width="23">
<b><i>Історики високо оцінюють значення битви під Оршею</i>.</b></li> 
<li>Адже в надзвичайно складний історичний момент було збережено територіальну цілісність держави.</li> 
<li>Перемога піднесла моральний дух пригніченого попередніми поразками воїнів, а також перекреслила можливість союзу Московії з європейськими країнами.</li> 
<li>Одначе перемога не поклала край протистоянню Великого князівства Литовського й Московії за українські землі.</li> </ul> </ul> 
<p><b><i>До 1537&nbsp;р.&nbsp;Велике князівство Литовське у війнах проти Московії поступово втратило майже третину своєї території, зокрема Чернігово-Сіверщину й Смоленськ.</i></b></p> 
