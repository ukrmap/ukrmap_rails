<h1>Античні міста-колонії у Північному Причорномор&rsquo;ї</h1> 
<p><b>План викладу</b></p> <ol> 
<li><a href="#bkmk:1">Причини грецької колонізації.</a></li> 
<li><a href="#bkmk:2">Найголовніші міста-колонії. Духовне життя.</a></li> 
<li><a href="#bkmk:3">Державне життя. Господарство.</a></li> 
<li><a href="#bkmk:4">Боспорське царство.</a></li> 
<li><a href="#bkmk:5">Занепад грецьких міст-держав Північного Причорномор&rsquo;я.</a></li> </ol> 
<p><b>Хронологія</b></p> 
<table border="0" cellpadding="5"> 
<tbody> 
<tr> 
<td> 
<p style="text-align: right;"><i>7&ndash;5&nbsp;ст. до н.е.</i></p> </td> 
<td> 
<p style="text-align: left;"><i>Заснування античних міст &mdash; Ольвії, Тіри, Феодосії, Пантікапея, Фанагорії, Херсонеса, Керкінітиди</i></p> </td> </tr> 
<tr> 
<td> 
<p style="text-align: right;"><i>480&ndash;438 рр. до н.е.</i></p> </td> 
<td> 
<p style="text-align: left;"><i>Об&rsquo;єднання античних міст і утворення Боспорського царства</i></p> </td> </tr> </tbody> </table> 
<p><b>Основні поняття та терміни</b></p> 
<p><b><i>Колонізація</i></b> &ndash; заселення та освоєння вільної території; а також: загарбання якоїсь країни або краю, що супроводжується визиском, підкоренням, а часом і винищенням місцевого населення.</p> 
<p style="text-align: left;"><b><a name="bkmk:1"></a>1.&nbsp;Причини грецької колонізації</b></p> 
<ul> 
<li>Появу перших грецьких поселень у Північному Причорномор&rsquo;ї історики відносять до середини 7&nbsp;ст. до н. е. </li> 
<li>Отож, грецькі колонії на узбережжі Чорного моря &ndash; то, власне, міста переселенців-греків на вільних, незайманих землях. До переселення на чужину греків спонукали різні причини:</li> 
<ul> 
<li>прагнення до збагачення через розвиток торгівлі: на нових землях переселенці сподівалися закладати міста &ndash; своєрідні торговельні бази, через які прагнули збувати у віддалені землі вироби грецьких майстрів;</li> 
<li>пошук джерел сировини для ремісничої діяльності греків, адже Греція &ndash; гірська країна, тож їй притаманні малоземелля та обмеженість корисних копалин, інших природних багатств;</li> 
<li>втеча від злиднів на батьківщині.</li> </ul> 
<li>У колонізації Північного Причорномор&rsquo;я велику роль відіграло грецьке місто Мілет.</li> </ul> 
<p style="text-align: left;"><b><a name="bkmk:2"></a>2. Найголовніші міста-колонії</b></p> 
<ul> 
<li> 
<img src="/images/uh7a/Thumbnails/04_ruini.jpg" align="right" border="1" width="100">
Першою грецькою колонією на півдні України вважають поселення на острові <b><i>Березань</i></b> неподалік сучасного міста Очакова Миколаївської області. Мілетяни почали облаштовувати його в середині 7&nbsp;ст. до н. е. Історики припускають, що те поселення називалося Борисфенідою (від грецької назви Дніпра&nbsp;&ndash; Борисфен).</li> 
<li>Протягом <b><i>6&ndash;5&nbsp;ст. до н. е.</i></b> грецькі переселенці опанували всім північним узбережжям Чорного моря. Їхні міста скупчувалися в основному в чотирьох регіонах &ndash; у Південному Побужжі, Подністров&rsquo;ї, на Керченському півострові та на Південно-західному березі Криму. </li> 
<ul> 
<li><b><i>Тіра</i></b> &ndash; біля гирла річки Тірас (Дністер), на місці сучасного Білгорода-Дністровського;</li> 
<li><b><i>Ольвія</i></b> &ndash; на правому березі Буго-Дніпровського лиману (біля сучасного села Парутине Миколаївської області);</li> 
<li><b><i>Пантікапей</i></b> &ndash; на Керченському півострові, на місці нинішньої Керчі;</li> 
<li><b><i>Херсонес</i></b> &ndash; в околицях сучасного Севастополя; </li> 
<li><b><i>Керкінітида </i></b>&ndash;&nbsp; на березі Каламітської затоки, на місці сучасної Євпаторії.</li> </ul> </ul> 
<p style="text-align: center;" align="center"><b>Забудова грецьких колоній</b></p> 
<ul> 
<li> 
<img src="/images/uh7a/Thumbnails/04_55.jpg" align="right" border="1" width="100">

<img src="/images/uh7a/Thumbnails/04_56.jpg" align="right" border="1" width="100">
Кожне грецьке місто на узбережжі Чорного моря забудовувалося за планом і відповідало законам містобудування материкової Греції. </li> 
<li>Усі великі міста були оточені міцними оборонними мурами з вежами та мали укріплені гавані. </li> 
<li>Усередині вони поділялися на квартали. </li> 
<li>У центрі міста розташовувалася головна площа &ndash; <b><i>агора</i></b>, поряд із нею &ndash; священне місце із храмами &ndash; <b><i>теменос</i></b>. </li> 
<li>Навколо агори споруджували важливі громадські споруди. У деяких містах їх розташовували на укріпленому пагорбі &ndash; <b><i>акрополі</i></b>. </li> 
<li>Будинки зводили з каменю, стіни тинькували, дах накривали черепицею. Місцевою особливістю північночорноморських міст були підвальні житлові приміщення. </li> 
<li>Уздовж вулиць прокладали каналізаційні труби. Були в грецьких містах і водогони.</li> 
<li>Кожне місто мало сільськогосподарську округу &ndash; <b><i>хору</i></b>. Хори складалися з невеличких поселень або й містечок, мешканці яких жили з городництва та садівництва, вирощуючи сільськогосподарську продукцію на спродаж.</li> </ul> 
<p style="text-align: left;"><b><a name="bkmk:3"></a>3.&nbsp;Державне життя</b></p> 
<ul> 
<li> 
<img src="/images/uh7a/Thumbnails/04_48.jpg" align="right" border="1" width="50">

<img src="/images/uh7a/Thumbnails/04_54_1.jpg" align="right" border="1" width="100">
Державне життя античних міст Північного Причорномор&rsquo;я було таким самим, як і в Греції. </li> 
<li>Разом із хорою кожне місто являло собою окрему державу-поліс. Чорноморські міста-колонії зберігали цілковиту незалежність щодо тих грецьких міст, переселенці з яких їх закладали. </li> 
<li>При цьому зв&rsquo;язки із батьківщиною ніколи не розривалися: саме з нею переселенці торгували, брали участь у культурному житті Греції тощо. </li> 
<li>За устроєм грецькі поліси в Північному Причорномор&rsquo;ї були <b><i>рабовласницькими демократичними</i></b> чи <b><i>аристократичними республіками</i></b>. </li> 
<li>Отож, найвищу владу в них зазвичай мали <b><i>народні збори</i></b> і <b><i>ради</i></b>, до складу яких входили найповажніші громадяни. Рада готувала проекти різних постанов. </li> 
<li>Народні збори їх схвалювали, а втілювати в життя були покликані обрані на певний термін службовці &ndash; <b><i>архонти, стратеги</i></b> тощо.</li> </ul> 
<p style="text-align: center;" align="center"><b>Господарство</b></p> 
<ul> 
<li> 
<img src="/images/uh7a/Thumbnails/04_49.jpg" align="right" border="1" width="72">

<img src="/images/uh7a/Thumbnails/04_53.jpg" align="right" border="1" width="52">
Самостійне існування грецьких полісів Північного Причорномор&rsquo;я ґрунтувалося на тому, що кожен із них сам себе забезпечував усім необхідним для життя. </li> 
<li>Провідними заняттями колоністів були <b><i>вирощування зерна, винограду, городини, рибальство й переробка риби, скотарство. </i></b></li> 
<li>Високого рівня досягло <b><i>ремісниче виробництво</i></b><i> </i>&ndash; металообробка, гончарство, ткацтво, виготовлення виробів зі скла, дерева, кістки. </li> 
<li>Великої слави зажили грецькі <b><i>майстри-ювеліри</i></b><i>:</i> це вони виготовляли дивовижної краси прикраси на замовлення скіфських вельмож, зокрема й славнозвісну пектораль скіфського царя. </li> 
<li>У грецьких містах вирувала <b><i>торгівля</i></b>. Основними товарами, що <b><i>вивозилися до Грецiї, були збіжжя, худоба, шкури, хутро, солона риба, сіль, раби</i></b>. </li> 
<li><b><i>Натомість із Греції завозилися мет</i></b><b><i>алеві вироби, зброя, тканини, коштовні прикраси, посуд, прянощі, оливкова олія та вина</i></b>. </li> 
<li>Греки підтримували постійні контакти із місцевим населенням, торгуючи також i з ним. У кожному грецькому мiстi-колонiї <b><i>карбували власну монету</i></b>.</li> </ul> 
<p style="text-align: center;" align="center"><b>Духовне життя</b></p> 
<ul> 
<li>Найшанованішим із божеств у Північному Причорномор&rsquo;ї був <b><i>Аполлон</i></b>. Грецькі переселенці вірили, що саме він є заступником колоністів. Тому до нього зверталися, вирушаючи в дорогу, під час тривалої морської подорожі, обираючи місце для майбутньої колонії тощо. Північнопричорноморські греки пошановували Аполлона іменами Лікар (у значенні &laquo;Рятівник&raquo;), Дельфіній. </li> 
<li>Культи відправлялись у <b><i>капищах, храмах, на вівтарях </i></b>та й просто у житлових будинках. </li> 
<li>Про <b><i>неабияку освіченість колоністів</i></b> свідчить велика кількість знахідок із різноманітними написами на речах &ndash; посвятами, побажаннями, іменами і навіть шкільними вправами, а також листів, вирізьблених на свинцевих пластинках. </li> 
<li>Традиційно греки дбали про <b><i>фізичну досконалість</i></b>. Різнобічну освіту надавали, зокрема, гімнасії. Залишки такого навчального закладу пощастило знайти в Ольвії. </li> 
<li>Як і скрізь в Елладі, у причорноморських містах-колоніях <b><i>відбувалися різноманітні змагання</i></b> &ndash; для спортсменів, поетів, музикантів. </li> 
<li>Багато прихильників мали Ахіллеї &ndash; <b><i>спортивні змагання</i></b>, що їх проводила Ольвія. У них брали участь не лише колоністи Причорномор&rsquo;я, а й греки з Еллади. </li> 
<li>В колоніях Північного Причорномор&rsquo;я відбувалися й театральні вистави. </li> 
<li>Різноманітні писемні джерела засвідчують, що колоністи мали своїх драматургів, але добре знали й літературні надбання материкової Греції.</li> </ul> 
<p style="text-align: left;"><b><a name="bkmk:4"></a>4.&nbsp;Боспорськ</b><b>е царство</b></p> 
<ul> 
<li> 
<img src="/images/uh7a/Thumbnails/04_57.jpg" align="right" border="1" width="72">
Одним із центрів грецької колонізації в Північному Причорномор&rsquo;ї був Керченський півострів. </li> 
<li>Обабіч Керченської протоки, яку греки називали Боспором Кіммерійським, від 7&nbsp;ст. до н. е. існувало багато держав-полісів, як-от: Пантікапей, Німфей, Мірмекій, Тірітака, Фанагорія тощо. </li> 
<li>Близько <b><i>480 р. до н. е.</i></b> там виникло <b><i>Боспорське царство</i></b>, що об&rsquo;єднало більш як 20 грецьких міст. </li> 
<li>До складу Боспорської держави ввійшли також сільськогосподарські райони Криму та Кубані, населені місцевими племенами. Столицею держави став <b><i>Пантікапей</i></b>. Боспорською державою правили царі.</li> 
<li>За&nbsp; часів&nbsp; найвищого&nbsp; піднесення Боспорської держави (4&nbsp;ст. до н. е.) її територія обіймала Керченський і Таманський півострови, Східне Приазов&rsquo;я, пониззя Кубані, а також дельту Дону. Крім греків-переселенців там жили численні місцеві племена.</li> 
<li>З-поміж причин, що спонукали грецькі міста-поліси до об&rsquo;єднання, дослідники називають передусім загрозу завоювання войовничими скіфами. </li> 
<li>За часів розквіту Боспорське царство було основним постачальником хліба у міста Причорномор&rsquo;я та Грецію. Головним торговельним партнером боспоритян стали Афіни. </li> 
<li>Від другої половини 2&nbsp;ст. до н. е. становище Боспорської держави почало погіршуватись. Зростала загроза з боку скіфської держави у Криму. </li> 
<li>Непевний у своїх силах, боспорський цар <b><i>Перісад V </i></b>близько 107 р. до н. е. передав владу понтійському цареві <b><i>Мітридатові VІ Євпатору </i></b>(Понт - царство в Малій Азії).<b><i> </i></b></li> 
<li>Під час переговорів про передачу влади на Боспорі спалахнуло повстання скіфів під проводом <b><i>Савмака</i></b>. </li> 
<li>Повстанці вбили Перісада, проголосивши царем свого ватажка. Та через рік, покаравши заколотників, Мітридат VІ приєднав Боспор до своїх володінь. </li> 
<li>Щоправда, це не додало сили ні Боспорському, ні Понтійському царствам, на які зазіхали римські володарі. Невдовзі Боспорська держава потрапила під зверхність Риму.</li> 
<li>Проіснувала Боспорська держава до другої половини 4&nbsp;ст., переживши кілька періодів піднесення. Щоправда, колишньої величі досягнуто не було. Втрачаючи сили в колотнечах, вона, врешті-решт, упала під натиском гунів.</li> </ul> 
<p style="text-align: left;"><b><a name="bkmk:5"></a>5.&nbsp;Занепад грецьких міст-держав Північного Причорномор&rsquo;я</b></p> 
<ul> 
<li>Історія Боспорського царства яскраво засвідчує існування двох періодів в історії античних міст-держав у Північному Причорномор&rsquo;ї. </li> 
<li>Перший історики називають <b><i>грецьким</i></b> (він тривав од 7 до 1&nbsp;ст. до н. е.), другий &ndash; <b><i>римським</i></b> (від 1&nbsp;ст. до н. е. до 3&nbsp;ст. н. е.).</li> 
<li>Період залежності, як це зазвичай трапляється в історії, не був щасливим для грецьких міст. </li> 
<li>З кожним роком вони втрачали свої сили й багатства, потерпаючи як від наступу варварів, так і від внутрішніх чвар і розбрату. </li> 
<li>За 70-х рр. 4&nbsp;ст. майже всі античні держави Північного Причорномор&rsquo;я занепали. Вціліли лише Херсонес і Пантікапей, які, потрапивши під владу Візантійської імперії, опинилися під її захистом.</li> </ul> 
