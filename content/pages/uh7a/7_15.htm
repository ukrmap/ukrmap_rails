<h1>Роздробленість Київської Русі</h1> 
<p><b>План викладу</b></p> <ol> 
<li><a href="#bkmk:1">Причини та сутність роздробленості Київської Русі.</a></li> 
<li><a href="#bkmk:2">Київське князівство: історико-географічне становище та особливості політичного життя.</a></li> 
<li><a href="#bkmk:3">Чернігово-Сіверське князівство: історико-географічне становище та особливості політичного життя. &laquo;Слово о полку Ігоревім&raquo;.</a></li> 
<li><a href="#bkmk:4">Переяславське князівство. Особливості політичного життя.</a></li> </ol> 
<p><b>Хронологія</b></p> 
<table border="0" cellpadding="5"> 
<tbody> 
<tr> 
<td> 
<p style="text-align: right;"><i>1185&nbsp;р.</i></p> </td> 
<td> 
<p style="text-align: left;"><i>Похід новгород-сіверського князя Ігоря проти половців, згодом описаний у поемі &laquo;Слово о полку Ігоревім&raquo;</i></p> </td> </tr> 
<tr> 
<td> 
<p style="text-align: right;"><i>1187 р.</i></p> </td> 
<td> 
<p style="text-align: left;"><i>Найдавніша згадка назви &laquo;Україна&raquo; в літописі</i></p> </td> </tr> </tbody> </table> 
<p><b>Основні поняття та терміни</b></p> 
<p><b><i>Добою роздробленості </i></b>дослідники називають період в історії Київської Русі від середини 12 до середини 13&nbsp;ст. Якщо раніше Руська держава, переживши чвари й розбрат, лишалася централізованою монархією, то від середини 12&nbsp;ст. нею почало керувати об&rsquo;єднання найсильніших князів &ndash; правителів удільних князівств. Узаконена Любецьким з&rsquo;їздом вотчинна система розвинулася настільки, що удільні князі дедалі більше почувались у своїх володіннях незалежними господарями. Власне, у зміцненні самостійності удільних князівств і полягає сутність роздробленості.</p> 
<p><b><i>Феодалізм </i></b>&ndash;<b> </b>суспільний лад, якому притаманні такі суспільні явища, як поєднання політичної влади із власністю на землю, залежність селян від феодала, феодальна ієрархія та васалітет, феодальна роздробленість.</p> 
<p><b><i>Вотчина</i> </b>&ndash; земельне володіння феодала, яке передавалось у спадщину, його можна було продати, обміняти, поділити.</p> 
<p><b>Основний виклад</b></p> 
<p><b><a name="bkmk:1"></a>1. Причини роздробленості Київської Русі</b></p> 
<p>Історики по-різному пояснюють причини роздробленості Київської Русі.</p> 
<ul> 
<li>&nbsp;Називають з-поміж них </li> 
<ul> 
<li>великi розміри території держави, </li> 
<li>строкатий етнічний склад, </li> 
<li>князiвськi усобицi, </li> 
<li>вiдсутнiсть сталого порядку столонаслiдування, </li> 
<li>напади степових кочовикiв, </li> 
<li>занепад торговельного шляху &laquo;з варяг у греки&raquo;.</li> </ul> 
<li>Головною ж причиною більшість дослідників вважають <b><i>розвиток феодального землеволодіння, зміцнення його вотчинної форми.</i> </b></li> 
<li>Удільні князі не були зацікавлені у сильній владі великого князя київського. Навіть більше &ndash; вони прагнули для себе таких самих повноважень. </li> 
<li>Недарма у 12&nbsp;ст. титул &laquo;великий князь&raquo; поряд із київським мали чернігівський, владимирський та деякі інші князі. </li> 
<li>Володарі удільних князівств провадили власну внутрішню політику, на свій розсуд вирішували питання війни і миру, укладали угоди зі сусідами. </li> 
<li><i>Таких удільних князівств у середині 12&nbsp;ст. було близько 15, з яких 5 сформувалися на українських теренах: Київське, Чернігівське, Переяславське, Волинське й Галицьке. </i></li> 
<li>Порівняння меж удільних земель із територіями племінних об&rsquo;єднань східнослов&rsquo;янських племен, що складалися впродовж доби розселення (5&ndash;7&nbsp;ст.), наштовхнуло вчених на думку, що багато важив у роздробленості Київської Русі <b><i>різний етнічний склад її територій</i></b><i>.</i> </li> 
<li> 
<img src="/images/uh7a/Thumbnails/15_265.jpg" align="right" border="1" width="73">
Пригальмовані на якийсь час сильною централізованою владою процеси визрівання трьох слов&rsquo;янських народів&nbsp;&ndash; українців, білорусів і росіян пожвавилися, тілько-но та влада ослабла і коли склалися сприятливі умови в господарському житті. </li> 
<li>На слушність цієї думки вказує той факт, що одними з перших перестали коритися Києву Полоцьке князівство (Білорусь), Новгород і Владимиро-Суздальське князівство (на російських теренах).</li> 
<img src="/images/uh7a/image002.gif" width="23">
<b>&nbsp;І все ж, попри незворотність розпаду і зростаючу самостійність земель-князівств, Київська Русь до середини 13&nbsp;ст. була єдиною де</b><b>ржавою &ndash; та єдиною територією зі спільними законами й єдиною церквою.</b> 
<ul> 
<li>Київ залишався, хоча дедалі більшою мірою формально, стольним містом, і за право покняжити в ньому змагалися руські князі з різних князівств. </li> 
<li>Як і за часів Мономаха, князі збиралися на з&rsquo;їзди, де й намагалися розв&rsquo;язати суперечливі проблеми &ndash; головним чином пов&rsquo;язані з організацією спільних походів проти половців. </li> 
<li>Кожен удільний князь, тілько-но здобував київський стіл, намагався скористатися своїм становищем для посилення великокнязівської влади й відновлення централізації держави.</li> </ul> </ul> 
<table id="table3" width="100%"> 
<tbody> 
<tr> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> </tr> </tbody> </table> 
<table cellpadding="0" cellspacing="0"> </table> 
<p><i>Сучасні історики <b>роздробленість</b> витлумачують не як розпад держави, як зміну її устрою та форми правління. Київську Русь часів роздробленості дослідники називають <b>федеративною монархією.</b> Форму правління, властиву Київській Русі часів роздробленості, визначають як <b>колективний сюзеренітет</b>: замість одного великого князя владу здійснює об&rsquo;єднання найвпливовіших князів.</i></p> 
<p><b><a name="bkmk:2"></a>2. Київське князівство</b></p> 
<p style="text-align: center;"><b>Територія та ресурси</b></p> 
<ul> 
<li> 
<img src="/images/uh7a/Thumbnails/15_140.jpg" align="right" border="1" width="100">
Найгостріші міжкнязівські суперечки впродовж 12 &ndash; у першій половині 13&nbsp;ст. спалахували за київський стіл. </li> 
<li>Нічого дивного в цьому не було, адже <b><i>Київ лишався на ті часи одним із найбільших і найбагатших європейських міст.</i></b> </li> 
<li>Тут розташовувалися численнi двори бояр i купцiв, великi ремiсничi майстернi. </li> 
<li> 
<img src="/images/uh7a/Thumbnails/15_141.jpg" align="right" border="1" width="100">
У Києвi мешкало близько 50 тис. душ. </li> 
<li>У Києвi залишалася резиденцiя митрополитiв. </li> 
<li>Величі стольного міста відповідали й прилеглі землі. </li> 
<li>Київське князівство було найбільш заселеним князівством Київської Русі. </li> 
<li>Лiтописи називають близько 80 мiст i мiстечок, розташованих тут. </li> 
<li>Джерелом багатства київських земель були родючi чорноземи та полiськi кориснi копалини. </li> 
<li>Мережа рiчок пов&rsquo;язувала Київську землю із найвiддаленiшими куточками Русi та сусiднiми народами.</li> </ul> 
<p style="text-align: center;"><b>Змагання за Київ</b></p> 
<ul> 
<li> 
<img src="/images/uh7a/Thumbnails/15_299.jpg" align="right" border="1" width="65">
За рішеннями Любецького з&rsquo;їзду Київське князівство визнавалось отчиною Ізяславичів. </li> 
<li>Утвердившись у Києві, Володимир Мономах намагався перетворити Київ на вотчину Мономаховичів. </li> 
<li>Та всі зусилля виявилися марними: за часів роздробленості за право княжити в Києві змагалися зі зброєю князі чернігівські, волинські, переяславські, ростово-суздальські, смоленські&hellip; </li> 
<li>Правителі у Києві заступали один одного через 6&ndash;8 років, а то й частіше. </li> 
<li>І жоден не мав спокійного князювання, змушений відбиватися від збройних домагань претендентів. </li> 
<li>Траплялися в Києві й змови, в яких активну участь брало київське боярство. </li> 
<li>Так, року 1146 після смерті князя Всеволода, представника чернігівської гілки князів, який правив у Києві від 1139 р., київський стіл посів <b><i>Ігор Ольгович</i></b>. </li> 
<li>Бояри вчинили проти нього змову, запросивши до міста переяславського князя <b><i>Ізяслава Мстиславича. </i></b></li> 
<li>Коли той із дружиною підійшов до Києва, бояри відкрито перейшли на його бік, а Ігоря Ольговича постригли в монахи.</li> 
<li> 
<img src="/images/uh7a/Thumbnails/15_318.jpg" align="right" border="1" width="100">
До речі, князювання Ізяслава Мстиславича було одним із найуспішніших тієї бурхливої доби. </li> 
<li>Відбувалося воно на тлі майже безперервних і здебільшого переможних походів та битв на непокірних князів і половців. </li> 
<li>Крім того, князь Ізяслав спробував здобути більшу незалежність для Руської православної церкви: коли року 1147 спорожніло місце митрополита, він наполіг, щоби на цю посаду обрали русича &ndash; <b><i>Клима Смолятича.</i></b></li> 
<li><b>Найдовше за доби роздробленості тривало князювання у Києві співправителів</b> <b><i>Святослава (1177&ndash;1194 рр.)</i></b> та <b><i>Рюрика (1180&ndash;1202 рр.)</i></b>. </li> 
<li>Ці князі належали до двох найвпливовіших родів &ndash; чернігівських Ольговичів та смоленських Ростиславичів. </li> 
<li>Домовившись про співправління, вони поклали край запеклим міжкнязівським чварам, що поліпшило внутрішньодержавне становище. </li> 
<li>Співправителі організовували спільні походи руських князів проти половців і врешті домоглися, що кочовики відійшли в пониззя Сіверського Донця.</li> </ul> 
<p><i>За наступників співправителів політичний авторитет Києва невпинно згасав. Київська земля подрібнилася на значну кількість уділів, а останній київський князь, чиє володарювання відбувалося за доби роздробленості, довідавшись про наближення потужного війська монголів&nbsp;&ndash; кочовиків-завойовників, згодом під ударом яких Київська Русь припинила існування, втік із міста.</i></p> 
<p><b><a name="bkmk:3"></a>3. Чернігово-Сіверське князівство</b></p> 
<p style="text-align: center;"><b>Територія та найголовніші міста</b></p> 
<ul> 
<li>Це князівство остаточно сформувалося в 11&nbsp;ст., з волі Ярослава Мудрого, хоча землі Чернігівщини належали до найдавнішого осередку Руської держави. </li> 
<li>На початку 12&nbsp;ст. територія Чернігівського князівства охоплювала лівобережні землі в басейнах Десни і Сейму, Сожу і верхньої Оки. Від Київської землі Чернігівщину відділяв Дніпро. </li> 
<li>До другої половини 12&nbsp;ст. чернігівським князям належало місто Тмутаракань&nbsp;&ndash; великий порт у Керченській затоці. </li> 
<li>За доби розробленості Чернігівське князівство розпалося на менші уділи. Найвпливовішим з-поміж них було Новгород-Сіверське князівство.</li> 
<li>У Чернігівському князівстві було чимало міст. Найбільші серед&nbsp; них &ndash; Чернігів, Новгород-Сіверський, Путивль, Брянськ, Курськ, Стародуб &ndash; згадуються в джерелах у зв&rsquo;язку із багатьма подіями руської історії. </li> 
<li>Стольне м. Чернігів поступалося розмірами лише Києвові. </li> 
<ul> 
<li>Чернігів був добре укріпленим і мав гарне сполучення з іншими містами. </li> 
<li>Чернігівські князі ревно дбали про розбудову міста. </li> 
<li>Протягом 12&nbsp;ст. в місті було збудовано славетний Борисоглібський собор &ndash; один із найкращих на Русі, Михайлівську, Благовіщенську, П&rsquo;ятницьку, Успенську церкви, кожна з яких була гідна&nbsp;називатися перлиною давньоруської архітектури.</li> </ul> </ul> 
<p style="text-align: center;"><b>Чернігівські князі</b></p> 
<ul> 
<li> 
<img src="/images/uh7a/Thumbnails/15_139.jpg" align="right" border="1" width="100">
Чернігівські землі, за заповітом Ярослава Мудрого, належали <b><i>Святославові.</i></b> </li> 
<li>Його сини Олег і Давид стали засновниками династій чернігівських князів &ndash; <b><i>Олеговичів</i></b> (літопис їх називає Ольговичами) та <b><i>Давидовичів</i>.</b> </li> 
<li>Саме представниками цих династій вершилася доля чернігівських земель. </li> 
<li>Та ще від Святослава Ярославича чернігівські князі не полишали мрій здобути Київ. </li> 
<li>Про силу Чернігівського князівства свідчить той факт, що декому з його князів і справді поталанило правити в Києві. Таким був, зокрема, Всеволод Ольгович, що правив у Києві від 1139&nbsp;р.&nbsp;до 1146&nbsp;р.&nbsp;</li> 
<li>Цікаву обставину політичного життя Чернігівщини приховує певна ворожість, з якою київські літописці сповіщають про князювання в Києві чернігівських князів. </li> 
<li>Східні чернігівські землі безпосередньо межували зі світом кочовиків. </li> 
<li><b>Чернігівські князі, прагнучи мирних стосунків, часто-густо вдавалися до династичних шлюбів із половецькими князівнами.</b></li> 
<li>Пов&rsquo;язані з кочовиками територіально, а подекуди й кровно, вони залюбки залучали половецькі орди для здійснення своїх марнославних планів. </li> 
<li>Така політика не знаходила підтримки в киян, тому часто вони повставали, не бажаючи визнавати чернігівських князів за своїх. І все ж на загальному тлі давньоруської історії такі події траплялися нечасто. Значно більше згадок про завзяту оборону чернігівцями рідної землі від кочових нападників.</li> </ul> 
<p style="text-align: center;"><b>&nbsp;&laquo;Слово&nbsp;о полку Ігоревім&raquo;</b>&nbsp;&nbsp;&nbsp;&nbsp;&nbsp;&nbsp;</p> 
<p>Із Чернігівщиною безпосередньо пов&rsquo;язана подія, що її увічнено в найвизначнішому творі давньої української літератури &ndash; поемі <b><i>&laquo;Слово&nbsp;о полку&nbsp;Ігоревім&raquo;.</i></b></p> 
<ul> 
<li> 
<img src="/images/uh7a/Thumbnails/15_300.jpg" align="right" border="1" width="34">

<img src="/images/uh7a/Thumbnails/15_142.jpg" align="right" border="1" width="81">
Головним учасником події був новгород-сіверський князь<b><i> Ігор.</i></b> </li> 
<li>Року <b><i>1185</i></b> він із дружинами брата Всеволода, сина Володимира та небожа Святослава рушив походом на половців. </li> 
<li>Автор &laquo;Слова&nbsp;о полку&nbsp;Ігоревім&raquo; так висловився про мету тієї воєнної операції: &laquo;<i>Хочу чи списа зламати при полі Половецькому та й наложити головою чи шоломом пити воду з Дону</i>&raquo;. </li> 
<li>Та одного лицарського завзяття виявилося замало. Ігор мав намір заскочити половців зненацька. </li> 
<li>Проте вже від початку довелося змінювати план битви, оскільки кочовики були готовими до сутички. </li> 
<li>Першого дня битва принесла перемогу русичам. Половці почали відходити у степи. </li> 
<li>Ігор необачно наказав переслідувати їх. Тож ночувати руські дружини змушені були в половецьких степах. </li> 
<li>Це мало трагічні наслідки. Половці зібрали великі сили і зранку почали атаку. Похід закінчився цілковитою поразкою &ndash; такою ганебною, що подібних не пам&rsquo;ятала Руська земля: <b>військо майже все загинуло, а четверо князів потрапили в полон</b>.</li> 
<li><i>Наслідки походу були тим трагічніші, що він відкрив шлях половцям на Чернігівську, Переяславську та Київську землі.</i> </li> 
<li>Відносне затишшя на південних рубежах Руської землі, здобуте спільними зусиллями багатьох князів, очолених київськими князями Святославом та Рюриком, було перекреслене. </li> </ul> 
<p><i>Геніальний поет 12&nbsp;ст. скористався зі невдалого походу марнославного новгород-сіверського князя Ігоря, щоби звернутися до русичів&nbsp;зі закликом єдності й застереженнями про лихо, що до нього підштовхували Руську землю міжкнязівські чвари та розбрат. </i></p> 
<p><b><a name="bkmk:4"></a>4. Переяславське князівство</b></p> 
<p style="text-align: center;"><b>Територія</b></p> 
<ul> 
<li>Переяславське князівство сформувалося за Ярослава Мудрого. </li> 
<li>Його територія порівняно з іншими князівствами була невеликою. </li> 
<li>На сході й півдні землі Переяславщини безпосередньо межували зі Степом. </li> 
<li>Таке географічне розташування багато в чому визначало життя переяславців, адже їхня земля служила щитом для Києва й решти руських територій. </li> 
<li>Саме тому в Переяславському князівстві заходами великих князів київських споруджувалися потужні захисні укріплення. </li> 
<li>Здебільшого як військові фортеці виникали й міста Переяславщини. </li> 
<li>Неприступною твердинею був, зокрема, й Переяслав. </li> 
<li>Місто розташовувалося неподалік Дніпра, там, де річка Альта впадала в Трубіж, і мало настільки надійні укріплення, що половці, які часто вдирались у Переяславську землю, саме місто так і не змогли взяти.</li> </ul> 
<p style="text-align: center;"><b>Особливості політичного життя</b></p> 
<p>Безпосередня близькість до Києва зумовлювала й особливість становища переяславських князів: володарюючи в Переяславі, вони ніби очікували на слушну нагоду, аби здобути київський стіл.</p> 
<ul> 
<li>Переміщення когось із князів з далеких земель до Переяслава означало, що з&rsquo;явився новий впливовий претендент на Київ. </li> 
<li>Ця обставина пояснює, чому Переяславське князівство загалом не мало політичної незалежності й майже цілковито залежало від Києва.</li> 
<li>Що ж до переяславських князів, то видатних особистостей з-поміж них було багато. Згадати хоча б Володимира Мономаха, який князював у Переяславі 20 років. </li> 
<li><b>За часів роздробленості піднесення Переяславського князівства пов&rsquo;язують, зокрема, із князем <i>Володимиром Глібовичем.</i></b> </li> 
<ul> 
<li>Він був незмінним учасником численних антиполовецьких походів, зажив слави хороброго воїна й талановитого полководця. </li> 
<li>Як і новгород-сіверський князь Ігор, Володимир Глібович увічнений автором &laquo;Слова...&raquo;, проте не за марнославність і політичну нерозважливість, а як організатор оборони Переяславщини. </li> </ul> 
<li>Завзяття, з яким захищав Володимир Глібович Переяславську землю від половців, знайшло співчуття і київського літописця. Сповіщаючи під роком 1187 про смерть переяславського князя, він занотував: &laquo;<i>Він бо любив дружину, і золота не збирав, майна не жалів, а додав дружині; був же він князь доблесний і всякими чеснотами був сповнений. За ним же Україна багато потужила</i>&raquo;.</li> </ul> 
<table id="table4" width="100%"> 
<tbody> 
<tr> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> </tr> </tbody> </table> 
<table cellpadding="0" cellspacing="0"> </table></p> 
<p><b><i>У розповіді про смерть переяславського князя Володимира Глібовича під 1187&nbsp;р.&nbsp;літописець ужив назву &laquo;Україна&raquo;. Це &ndash; найдавніша згадка назви &laquo;Україна&raquo; в писемних джерелах. </i></b></p> 
<p><i>Після смерті Володимира Глібовича Переяславу на князів не таланило. Їх або взагалі не було й Переяславщина корилася Києву, або ж правили такі, котрі не полишали по собі помітного сліду в історії.</i></p> 
