<h1>Початок литовського та польського володарювання на українських землях</h1> 
<p><b>План викладу</b></p> <ol> 
<li><a href="#bkmk:1">Внутрішнє становище Галицько-Волинської держави по смерті Юрія ІІ Болеслава.</a></li> 
<li><a href="#bkmk:2">Входження Київщини, Чернігово-Сіверщини, Поділля до складу Литовської держави.</a></li> 
<li><a href="#bkmk:3">Особливості суспільно-політичного життя українських земель у складі Великого князівства Литовського в другій половині XІV&nbsp;ст. </a> </li> 
<li><a href="#bkmk:4">Кревська унія.</a></li> 
<li><a href="#bkmk:5">Галицькі та волинські землі після Кревської унії.</a></li> </ol> 
<p><b>Хронологія</b></p> 
<table border="0" cellpadding="5"> 
<tbody> 
<tr> 
<td> 
<p style="text-align: right;"><i>1340&nbsp;р.</i></p> </td> 
<td> 
<p style="text-align: left;"><i>Похід польського короля Казимира на Львів. Початок боротьби за галицько-волинські землі</i></p> </td> </tr> 
<tr> 
<td> 
<p style="text-align: right;"><i>1340&ndash;1385&nbsp;рр.</i></p> </td> 
<td> 
<p style="text-align: left;"><i>Князювання на Волині Любарта Ґедиміновича</i></p> </td> </tr> 
<tr> 
<td> 
<p style="text-align: right;"><i>1349&nbsp;р.</i></p> </td> 
<td> 
<p style="text-align: left;"><i>Захоплення польським королем Казимиром III більшості земель Галицько-Волинської Русі</i></p> </td> </tr> 
<tr> 
<td> 
<p style="text-align: right;"><i>1362&nbsp;р.</i></p> </td> 
<td> 
<p style="text-align: left;"><i>Приєднання Київщини, Переяславщини і частини Чернігово-Сіверщини до Великого князівства Литовського</i></p> </td> </tr> 
<tr> 
<td> 
<p style="text-align: right;"><i>1363&ndash;1394&nbsp;рр.</i></p> </td> 
<td> 
<p style="text-align: left;"><i>Князювання Володимира Ольґердовича в Києві</i></p> </td> </tr> 
<tr> 
<td> 
<p style="text-align: right;"><i>1385&nbsp;р.</i></p> </td> 
<td> 
<p style="text-align: left;"><i>Укладення Кревської унії</i></p> </td> </tr> 
<tr> 
<td> 
<p style="text-align: right;"><i>1387&nbsp;р.</i></p> </td> 
<td> 
<p style="text-align: left;"><i>Остаточне приєднання Галичини до Польського королівства</i></p> </td> </tr> 
<tr> 
<td> 
<p style="text-align: right;"><i>1392&nbsp;р.</i></p> </td> 
<td> 
<p style="text-align: left;"><i>Підписання польським королем Ягайлом і литовським князем Вітовтом Острівської угоди</i></p> </td> </tr> 
<tr> 
<td> 
<p style="text-align: right;"><i>1392&ndash;1430&nbsp;рр.</i></p> </td> 
<td> 
<p style="text-align: left;"><i>Князювання Вітовта у Великому князівстві Литовському</i></p> </td> </tr> 
<tr> 
<td> 
<p style="text-align: right;"><i>1434&nbsp;р.</i></p> </td> 
<td> 
<p style="text-align: left;"><i>Утворення Руського воєводства Польщі. Включення Західного Поділля до складу польської корони</i></p> </td> </tr> </tbody> </table> 
<p><b>Постаті</b></p> 
<p><b>Любарт<i> </i></b>&ndash; син великого князя литовського Ґедиміна, після смерті Юрія ІІ у 1340&nbsp;р.&nbsp;зайняв галицько-волинський престол. Вів боротьбу за відновлення Галицько-Волинської держави.</p> 
<p><b>Ольґерд </b>&ndash;<b> </b>син великого князя литовського Ґедиміна, Великий князь Литовський (1345&ndash;1377&nbsp;рр.). Правив разом зі своїм молодшим братом Кейстутом<i>.</i> Після приєднання більшості українських земель до Литви у Києві посадив удільним князем свого сина Володимира.</p> 
<p><b>Кейстут</b> &ndash; син великого князя литовського Ґедиміна. Володів землями у Західній Литві. 1345&nbsp;р. Кейстут вигнав із Вільнюса свого брата Євнута і правив у Великому князівстві Литовському разом зі старшим братом Ольґердом.</p> 
<p><b>Вітовт</b> &ndash; син Кейстута Ґедиміновича, великий князь литовський (1392&ndash;1430&nbsp;рр.). Виступав проти умов Кревської унії, боровся за політичну незалежність Литви від Польщі. За угодою, укладеною 1392&nbsp;р.&nbsp;в Острозі, був визнаний польським королем Ягайлом довічним правителем Литовського князівства.</p> 
<p><b>Ягайло</b> &ndash; син Ольґерда Ґедиміновича, великий князь литовський (1377&ndash;1392&nbsp;рр.) і польський король (1386&ndash;1434&nbsp;рр.). Після смерті батька отримав великокнязівський престол і став разом зі своїм дядьком Кейстутом<i> </i>володарем Литви. Незабаром між ними спалахнула боротьба, яка закінчилася загибеллю Кейстута. Уклав Кревську унію 1385&nbsp;р.&nbsp;У 1387 р. захопив і приєднав до Польщі галицькі землі. Засновник династії Ягеллонів.</p> 
<p><b>Основний виклад</b></p> 
<p><b><a name="bkmk:1"></a>1. Внутрішнє становище Галицько-Волинської держави по смерті Юрія ІІ Болеслава</b></p> 
<p style="text-align: center;"><b>Запрошення на галицько-волинський стіл литовського князя Любарта</b></p> 
<p>Після смертя князя Юрія ІІ Болеслава <i>1340&nbsp;р.</i>&nbsp;внутрішнє становище Галицько-Волинського князівства істотно погіршилося.</p> 
<ul> 
<li><b> 
<img src="/images/uh7a/Thumbnails/23_242.jpg" align="right" border="1" width="100">

<img src="/images/uh7a/Thumbnails/23_243.jpg" align="right" border="1" width="85">
</b>Через відсутність спадкоємців із князівської родини тамтешні бояри почали шукати зверхника деінде. </li> 
<li>Вибір упав на литовського князя <b><i>Любарта Ґедиміновича,</i></b> який мав дружину з родини галицько-волинських князів і тому, як йому здавалося, мав законні права на ці землі. </li> 
<li>Історики оцінюють правління Любарта в галицько-волинських землях як період відновлення держави. </li> 
<li>Щоправда, свою владу Любарт зміг поширити лише на Волинь, яка була тоді фактично незалежною. </li> 
<li>Що ж до <b>Галичини</b>, то Любартова влада в ній була лише формальною. </li> 
<li>Реальним правителем у Галицькій землі був боярин <b><i>Дмитро Дедько.</i></b> </li> 
<li>Він володарював у Галичині впродовж <b><i>1340&ndash;1344&nbsp;рр.</i></b>&nbsp;від імені князя Любарта. Такий стан речей заповзявся змінити польський король, прагнучи приєднати Галицьку землю до своїх володінь. </li> </ul> 
<p style="text-align: center;"><b>Боротьба за Галицько-Волинську землю між литовським і польським володарями</b></p> 
<ul> 
<li><b> 
<img src="/images/uh7a/Thumbnails/23_253.jpg" align="right" border="1" width="100">

<img src="/images/uh7a/Thumbnails/23_258.jpg" align="right" border="1" width="71">
</b>Претензії Польського королівства на землі Галичини не були новими. Так, польський король <b><i>Казимир&nbsp;ІІІ,</i></b> року 1340 напав на Львів, тільки-но отримавши звістку про смерть князя Юрія. </li> 
<li>Справжня ж війна за землі Галичини розгорілася <b><i>у 1349&nbsp;р.</i></b>&nbsp;</li> 
<li>Тоді польський король за підтримки свого родича &ndash; короля угорського Лайоша (Людвіка) організував великий похід на Галицько-Волинську землю, захопив головні міста, крім Луцька, приєднав Галичину й частину Волині до Польської держави. </li> 
<li>Такий перебіг подій серйозно занепокоїв князя Любарта, і він пішов війною проти Казимира. </li> 
<li>Війна за Галицько-Волинську землю точилася із перемінним успіхом. Так, року 1352 польський та угорський королі повели військо на Белз, проте взяти його не змогли й мусили укласти мир.</li> 
<li>Наступного року Любарт Ґедимінович, його васали й союзники продовжили війну, здобули Галич та увійшли до Польщі. Трохи згодом поляки знову витіснили Любарта на Волинь. </li> 
<li><b> 
<img src="/images/uh7a/Thumbnails/23_Pech.jpg" align="right" border="1" width="100">
</b>У <i>1366&nbsp;р.,</i> під час нової війни, Белз витримав облогу польського війська, але сама війна складалася невдало для Любарта: його змусили залишити Галицьку землю, він утратив Володимир і значну частину Волині.</li> 
<li>У 1370&nbsp;р.&nbsp;помер Казимир ІІІ, і польським королем став угорський король Людвік. </li> 
<li>Українські території, що їх відвойовував у Любарта Казимир, опинилися під владою Угорщини. </li> 
<li>Спершу землею управляв угорський урядовець, а з <b><i>1372&nbsp;р.</i></b>&ndash; родич угорського короля, силезький князь Владислав Опольський, який називав себе <i>&laquo;господарем Руської землі, вічним дідичем і самодержцем&raquo; </i>та карбував власні гроші. </li> 
<li>Тим часом Любарт не складав зброї і 1370&nbsp;р.&nbsp;повернув&nbsp;собі Володимир.&nbsp;Наприкінці 1376&nbsp;р. &ndash; на початку 1377&nbsp;р.&nbsp;військо на чолі з Любартом Ґедиміновичем дійшло мало не до Кракова. На початку літа Владислав Опольський мусив тікати до Угорщини. </li> 
<li>У відповідь Людвік зібрав велику армію й рушив на Західну Волинь, оточивши Белз. Через 7 тижнів, восени 1377&nbsp;р., Белзьку землю було приєднано до володінь Владислава Опольського.</li> </ul> 
<table id="table4" width="100%"> 
<tbody> 
<tr> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> </tr> </tbody> </table> 
<p><b><i>Отже, багаторічна війна закінчилася тим, що Галичина із Белзькою землею та Холмщиною опинилася під владою ставленика угорського короля, Волинь &ndash; під владою литовської династії.</i></b></p> 
<p><b><a name="bkmk:2"></a>2. Входження Київщини, Чернігово-Сіверщини, Поділля до складу Литовської держави</b></p> 
<ul> 
<li><b> 
<img src="/images/uh7a/Thumbnails/23_244.jpg" align="right" border="1" width="87">
</b>Єдиною реальною силою здатною протистояти просуванню Литви на українські землі, була Золота Орда. Проте контроль за підлеглими землями з боку монгольських ханів поступово втрачав жорсткість: давалися взнаки як велетенські розміри Орди, так і міжусобна боротьба, що дедалі гостріше спалахувала в монгольській державі. </li> 
<li>Більшість українських земель було приєднано до Литви за часів співправління князів-братів <b><i>Ольґерда </i></b>й<b><i> Кейстута Ґедиміновичів.</i></b> </li> 
<li>Утвердження литовських князів у Київщині, Чернігово-Сіверщині та Поділлі деякі тогочасні джерела пов&rsquo;язували з битвою між литовськими дружинами та ординцями на Синій Воді що сталася <b><i>у 1362&nbsp;р.&nbsp;</i></b>(нині річка Синюха, ліва притока Південного Бугу). </li> </ul> 
<table id="table5" width="100%"> 
<tbody> 
<tr> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> </tr> </tbody> </table> 
<p><i>Приєднання земель Південно-Західної Русі перетворило Литовське князівство на велику феодальну державу. <b>До кінця 14&nbsp;ст. вона являла собою федерацію земель-князівств, у тому числі українських &ndash; Київського, Чернігово-Сіверського, Волинського, Подільського.</b> Кожним із них, як і колись, правив удільний князь, щоправда, тепер уже не з руської династії Рюриковичів, а із литовської &ndash; Ґедиміновичів. Київським і чернігово-сіверським володарями, зокрема, стали сини великого князя &ndash; Володимир і Дмитро-Корибут Ольґердовичі. На Волині княжив молодший брат Ольґерда Любарт, а після нього &ndash; Любартів син Федір, на Поділлі володарювали племінники Ольґерда &ndash; князі Коріатовичі. Нові князі швидко перетворювалися на українських князів литовської династії.</i></p> 
<p><b><a name="bkmk:3"></a>3. Особливості суспільно-політичного життя українських земель у складі Великого князівства Литовського у другій половині 14&nbsp;ст. </b></p> 
<ul> 
<li>Більшість українських земель протягом другої половини 14&nbsp;ст. ввійшла до складу Великого князівства Литовського. </li> 
<li><i>Галичина</i> опинилася у складі Польського королівства. </li> 
<li>Саме тому історики називають цей період литовсько-польською добою. </li> 
<li>Якщо в Галичині рештки української знаті втратили колишню владу, то у Великому князівстві Литовському руські князі та бояри зберігали свої владні права. </li> 
<ul> 
<li>З огляду на значні білоруські та українські &ndash; руські, як тоді казали, території та умови їхнього перебування під владою великих князів литовських, тогочасну Литовську державу називали <b><i>Литовсько-Руською державою.</i></b></li> </ul> </ul> 
<p><b>Перебування руських земель у складі Великого князівства Литовського характеризувалося низкою особливостей.</b></p> 
<ul> 
<li><b> 
<img src="/images/uh7a/Thumbnails/23_256.jpg" align="right" border="1" width="100">
</b>Русичі становили 90% населення держави. Їхня культура справила на литовців значний вплив. </li> 
<li>Великого поширення з-поміж литовської знаті набувала <i>руська віра </i>&ndash; так попервах називалося на Литві православне християнство. </li> 
<li>Руська мова стала мовою великокняжого двору й державної канцелярії. </li> 
<li>Тому-то литовську владу руське населення не сприймало як чужу. </li> 
<li>Закріпленню руського впливу сприяли шлюби литовських князів із руськими князівнами. </li> 
<li>Та найсуттєвішою особливістю перебування руських земель у складі Великого князівства Литовського було те, що литовці дозволяли місцевій українській знаті обіймати найвищі адміністративні посади. </li> 
<li>Руські князі та бояри ставали на службу до великого князя литовського, за що за ними закріплювали їхні родові землі. </li> 
<li>На місцях залишалася вся попередня система управління. Збереження традиційного укладу здійснювалося за принципом: <i>&laquo;Старого не порушуємо, а нового не впроваджуємо&raquo;. </i></li> 
<li>До кінця 14&nbsp;ст. на наших землях продовжували існувати великі та малі удільні князівства, які й уособлювали збереження державних традицій та існування державних утворень на наших землях. </li> 
<li>Так тривало доти, доки литовський уряд не змінив своєї політичної орієнтації. </li> 
<li>Початком змін стало укладення Литвою унії (союзу) з Польщею.</li> 
<li>У 15 &ndash; першій половині 16&nbsp;ст. Велике князівство Литовське вже не було "литовсько-руським", а стало "литовсько-польським".</li> </ul> 
<p style="text-align: center;"><b>Київське князівство Володимира Ольґердовича</b></p> 
<ul> 
<li><b> 
<img src="/images/uh7a/Thumbnails/23_254.jpg" align="right" border="1" width="100">
</b>Від <b><i>1363&nbsp;р.&nbsp;в Києві</i> </b>князював <b><i>Володимир Ольґердович</i></b>. </li> 
<li>Охрещений матір&rsquo;ю за православним обрядом, вихований на слов&rsquo;янських звичаях і традиціях, литовський князь не був сприйнятий у Києві як чужинець і швидко порозумівся з місцевим боярством. </li> 
<li>Він організував кілька походів на південь проти кочових орд. </li> 
<li>Унаслідок успішних воєнних операцій ординців було витіснено до узбережжя Чорного та Азовського морів. </li> 
<li>Це сприяло піднесенню занепалої за часів монгольського лихоліття Київщини. </li> 
<li>Виявом економічної могутності та прагнення позбутися залежності від Вільна було карбування Володимиром власної монети. </li> 
<li>Київський князь почувався незалежним володарем. Це підтверджує і звучання його титулу: в нечисленних документах, що збереглися від тих часів, Володимир Ольґердович іменував себе <i>&laquo;З Божої ласки князем київським&raquo;</i>.</li> </ul> 
<p><b><a name="bkmk:4"></a>4. Кревська унія</b></p> 
<ul> 
<li><b> 
<img src="/images/uh7a/Thumbnails/23_Yadviga.jpg" align="right" border="1" width="67">

<img src="/images/uh7a/Thumbnails/23_Yagaylo.jpg" align="right" border="1" width="85">
</b>Зміни у становищі українських земель у складі Великого князівства Литовського сталися із приходом до влади великого князя литовського <b><i>Ягайла Ольґердовича,</i></b> який у своїй політиці почав більше зважати на Польщу. </li> 
<li>Утвердження нового правителя Литви відбувалося за складних обставин, адже Ягайло успадкував великокнязівський віленський стіл усупереч принципам родового старшинства: він був молодшим сином Ольґерда. </li> 
<li>Непевна ситуація змусила Ягайла активніше шукати союзників усередині держави. Дотримуючись традиції співправління, він наблизив до себе брата Скиргайла. </li> 
<li>Незабаром поляки запропонували Ягайлу одружитися з їхньою королевою Ядвигою і, відповідно, польську корону. </li> 
<li>Причиною таких запопадливих клопотань із боку Польщі була загроза обом державам зі сторони Тевтонського ордену. </li> 
<li>Ягайло прийняв пропозицію. <b>Наслідком його згоди стало укладення між Литвою та Польщею в <i>серпні 1385&nbsp;р. у м. Крево</i> (нині територія Білорусі) державно-політичного союзу, відомого в історії під назвою <i>Кревської унії.</i></b> 
<ul> 
<li>Угода між литовськими князями та польськими можновладцями передбачала перехід у католицтво Ягайла, його родичів і всіх нехрещених литовців, шлюб Ягайла з Ядвігою і приєднання Великого князівства Литовського до складу Польської держави. </li> 
<li>У лютому 1386&nbsp;р.&nbsp;Ягайло прийняв католицтво, взявши ім&rsquo;я Владислав, одружився з Ядвігою і став польським королем. </li> 
<li><b> 
<img src="/images/uh7a/Thumbnails/23_252.jpg" align="right" border="1" width="78">
</b>Незабаром до католицизму було прилучено й Литву. Литовських бояр-католиків було урівняно в правах із поляками. Щоправда довершити укладену в Крево угоду й навік приєднати усі свої землі, литовські та руські, до Корони Польської Ягайло так і не спромігся, бо в особі <b><i>Вітовта Кейстутовича</i></b> знайшов затятого прихильника державного відродження Литви. </li> </ul> </li> 
<li>Воно було започатковане <b><i>Острівською угодою 1392&nbsp;р.,</i></b> за якою Ягайло мав визнати Вітовта довічним правителем Великого князівства Литовського, підкоривши його владі всіх удільних князів. </li> 
<li>Вітовт визнав себе васалом польського короля.</li> </ul> 
<p><b><a name="bkmk:5"></a>5. Галицькі та волинські землі після Кревської унії</b></p> 
<ul> 
<li>Зі смертю Любарта Волинь визнала зверхність Литви.</li> 
<li>Після 1382&nbsp;р.&nbsp;перестала існувати і польсько-угорська унія. </li> 
<li>Втратив підтримку й намісник Галичини <i>Владислав Опольський</i>. </li> 
<li>Польсько-литовському війську, що вступило у галицькі землі в лютому <b><i>1387&nbsp;р.,</i></b> практично ніхто не чинив опору. </li> 
<li>Перемишль і Львів здалися без бою. Галицькі міщани оборонялися, але, коли їхньому воєводі гарантували його володіння, він теж здав місто. </li> 
<li>Галицька земля ввійшла до складу Польщі. </li> 
<li>Тоді ж було завершено завоювання Холмського та Белзького князівства. </li> 
<li>До 1434&nbsp;р.&nbsp;ці землі ще лишалися удільними володіннями, якими управляли польські урядовці &ndash; старости, судді й воєводи. </li> 
<li>Проте близько <b><i>1434&nbsp;р.</i></b>&nbsp;було утворено <b> <i>Руське воєводство</i></b> у складі Львівської, Галицької, Перемишльської, Сяноцької та Холмської земель. </li> </ul> 
<table id="table6" width="100%"> 
<tbody> 
<tr> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> 
<td> 
<img src="/images/uh7a/image001.gif">
</td> </tr> </tbody> </table> 
<p><i>Одразу після приєднання Галичини до Польщі польський уряд заходився ополячувати українців, примусово насаджувати католицизм: закривали існуючі, забороняли будувати нові православні церкви та монастирі; православним забороняли обіймати високі посади; насаджували зневагу до православної віри та руської культури.</i></p> 
