<h1> Східнослов&rsquo;янські племена &ndash; предки українців&nbsp;&ndash; напередодні утворення держави</h1> 
<p><b>План викладу</b></p> <ol> 
<li><a href="#bkmk:1">Розселення східнослов&rsquo;янських племінних союзів&nbsp;&ndash; предків українців.</a></li> 
<li><a href="#bkmk:2">Сусіди східнослов&rsquo;янських племен.</a></li> 
<li><a href="#bkmk:3">Кому належала влада в княжіннях? Князі та дружинники.</a></li> 
<li><a href="#bkmk:4">Дулібський племінний союз.</a></li> 
<li><a href="#bkmk:5">Виникнення міста Києва.</a></li> 
<li><a href="#bkmk:6">Київ часів легендарного Кия.</a></li> 
<li><a href="#bkmk:7">Духовне життя давніх українців.</a></li> </ol> 
<p><b>Хронологія</b></p> 
<table border="0" cellpadding="5"> 
<tbody> 
<tr> 
<td> 
<p style="text-align: right;"><i>Кінець 6 &ndash; початок 7&nbsp;ст.</i></p> </td> 
<td> 
<p style="text-align: left;"><i>Життя легендарного засновника Києва &ndash; Кия</i></p> </td> </tr> 
<tr> 
<td> 
<p style="text-align: right;"><i>7 ст.</i></p> </td> 
<td> 
<p style="text-align: left;"><i>Утворення дулібського племінного союзу</i></p> </td> </tr> </tbody> </table> 
<p><b>Основні поняття та терміни</b></p> 
<p><b><i>Літопис </i></b>&ndash; історичний твір, що в ньому найголовніші події записувалися у хронологічному порядку за роками (літами) &ndash; &laquo;з літа в літо&raquo;, як казали за тих часів.</p> 
<p><b><i>Язичництво</i></b> &ndash; система первісних релігійних вірувань, поглядів, і обрядів. У східних слов&rsquo;ян набуло форми обожнення сил природи, тварин та рослин, а також людиноподібних істот: русалок, берегинь та ін.</p> 
<p><b><i>Християнство</i></b> &ndash; віра в Ісуса Христа. Це вчення стало державною релігією у Римській імперії та в її спадкоємиці &ndash; Візантії. Звідти християнство поширювалося на терени Центральної Європи.</p> 
<p><b><i>Волхви </i></b>&ndash; служителі язичницьких обрядів, які вважалися знавцями таємниць сил природи, посередниками у спілкуванні з богами, носіями надприродних сил і здібностей.</p> 
<h4><i>Князь</i> &ndash; глава держави-князівства. <i>Великий князь</i>&nbsp; &ndash;&nbsp; вищий князівський титул у Київській Русі. У 10 &ndash; 13 ст. титул <i>великий князь </i>належав київським князям.</h4> 
<p><b><i>Дружина</i></b> &ndash; збройні загони, що становили постійне військо князя та апарат його влади.</p> 
<p><b>Основний виклад</b></p> 
<p><b><a name="bkmk:1"></a>1.&nbsp;Розселення східнослов&rsquo;янських племінних союзів&nbsp;&ndash; предків українців</b></p> 
<ul> 
<li> 
<img src="/images/uh7a/Thumbnails/07_111.jpg" align="right" border="1" width="100">
Віддавна живучи племенами, слов&rsquo;янські племена час від часу об&rsquo;єднувались у значно більші спілки &ndash; <b><i>племінні об&rsquo;єднання</i></b>, або <b><i>союзи племен.</i></b></li> 
<li>Проіснувавши трохи, такі союзи розпадалися, а замість них згодом утворювалися нові. (Власне, великими об&rsquo;єднаннями слов&rsquo;янських племен були і венеди, й анти, і склавини.)</li> 
<li>На думку дослідників, вони складалися із дрібніших союзів племен.</li> 
<li><b> 
<img src="/images/uh7a/Thumbnails/07_241.jpg" align="right" border="1" width="47">

<img src="/images/uh7a/Thumbnails/07_423.jpg" align="right" border="1" width="37">
</b>Назви східнослов&rsquo;янських племінних союзів, що дожили до часів утворення держави, зберіг <b><i>літопис &laquo;Повість минулих літ&raquo;</i></b>.</li> </ul> 
<p></p> 
<p>
<img src="/images/uh7a/image002.gif" align="left">
<i>Так, на території Україн</i><i>и,</i><i> за літописом, мешкали сім племінних об&rsquo;єднань:<b> поляни</b>, <b>деревляни, волиняни, хорвати, уличі, тиверці </b>та<b> сіверяни</b>.</i></p> 
<p><b>Звертаємо вашу увагу</b>, що поряд із назвою &laquo;<i>волиняни</i>&raquo; літописець вживає іще дві &ndash; <i>дуліби</i> та <i>бужани</i>. Більшість сучасних дослідників переконані, що всі три назви стосуються одного племінного союзу, при цьому &laquo;дуліби&raquo; &ndash; найдавніша назва, а дві наступні виникли згодом.</p> 
<p style="text-align: center;"><b>Територіальні межі племінних східнослов&rsquo;янських союзів на землях України.</b></p> 
<ul> 
<li><b> 
<img src="/images/uh7a/Thumbnails/07_232.jpg" align="right" border="1" width="32">

<img src="/images/uh7a/Thumbnails/07_228.jpg" align="right" border="1" width="33">
<i>Поляни</i></b> мешкали в Середньому Подніпров&rsquo;ї &laquo;в лісах на горах понад річкою Дніпром&raquo;. Згодом вони розселилися й на лівий берег.</li> 
<li>На захід від полян жили <b><i>деревляни</i></b>. Їхні землі лежали між річками Случчю і Дніпром, Прип&rsquo;яттю і Тетеревом.</li> 
<li>Іще далі на захід, аж до Західного Бугу й Горині, лежали землі <b><i>дулібів (бужан, волинян).</i></b></li> 
<li>На північний схід від полян, на лівих притоках Дніпра мешкали <b><i>сіверяни</i></b>.</li> 
<li>Південну межу східнослов&rsquo;янських земель уздовж Дністра обіймали племена <b><i>уличів</i></b> і <b><i>тиверців</i></b>.</li> 
<li>У Прикарпатті жили <b><i>хорвати</i></b>.</li> </ul> 
<p> 
<table cellpadding="0" cellspacing="0" width="100%"> 
<tbody> 
<tr> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> </tr> </tbody> </table></p> 
<p><i>Доповнивши свідчення літопису археологічними знахідками, вчені дійшли висновку, що племінні союзи дулібів, деревлян, полян, сіверян, хорватів, уличів і тиверців віддавна мали тісні взаємовідносини, адже вони були подібними за мовою, звичаями, мали спільне склавино-антське походження і відрізнялися за цими ознаками від сусідніх північно-західних та північно-східних східнослов&rsquo;янських племен.</i> <i>Отже, названі сім племінних об&rsquo;єднань можна вважати безпосередніми предками українців, а їхню мову</i> &ndash; <b><i>праукраїнською</i></b>.</p> 
<p><b><a name="bkmk:2"></a>2.&nbsp;Сусіди східнослов&rsquo;янських племен</b></p> 
<p>Мешкаючи на землях, що безпосередньо межували зі Степом, предки українців мали постійні контакти зі степовими кочовиками. Багатовікове панування тюркомовних кочовиків в Причорномор&rsquo;ї започаткували <b><i>гуни</i></b>. Наприкінці 6 ст. великої сили набули <b><i>авари</i></b>. Щоправда, їхнє перебування у причорноморських степах було нетривалим.&nbsp;</p> 
<p style="text-align: center;"><b>Велика Булгарія та Хозарський каганат</b></p> 
<ul> 
<li> 
<img src="/images/uh7a/Thumbnails/07_115.jpg" align="right" border="1" width="100">
Після того як авари залишили Причорномор&rsquo;я, там дедалі більшої сили набирали <b><i>тюркомовні булгари</i></b>. Близько 635 р. їхнє племінне об&rsquo;єднання Велика Булгарія обіймало землі Північного Причорномор&rsquo;я та Приазов&rsquo;я. </li> 
<li>Одночасно з Великою Булгарією на схід від неї, між Доном і Волгою та в Прикаспії, виникло ще одне об&rsquo;єднання тюркомовних племен &ndash; <b><i>Хозарський каганат</i></b>. </li> 
<li><i>Ватажки булгарського та хозарського об&rsquo;єднань ворогували, тож невдовзі між ними почалося військове протистояння. Гору взяли хозари</i>. Військо Великої Булгарії розпалося на дві орди: одна відкочувала за Дунай, де заклала Дунайську Болгарію.</li> 
<li>На Балканах тюркомовні булгари оселялися на землях, уже зайнятих переселенцями-слов&rsquo;янами. Обидва народи дійшли згоди про мирне співіснування. Тюрки-булгари перейняли від слов&rsquo;ян їхній спосіб життя, мову, вірування й невдовзі повністю розчинилися поміж них.</li> 
<li><b><i>Про тюркомовних кочівників на тих землях залишилася тільки назва: Болгарією називалася перша слов&rsquo;янська держава, болгарами зветься один із сучасних південнослов&rsquo;янських народів.</i></b></li> 
<li>Інша орда частково визнала владу хозар і підкорилася їм. Ті ж булгарські племена, які не бажали коритися, відкочували у верхів&rsquo;я Волги, де згодом виникла <b><i>Волзька Булгарія</i></b>.</li> 
<li>Здолавши розбрат поміж своїх одноплемінників, хозари на досить тривалий час &ndash; аж до кінця 10 ст. &ndash; запанували у причорноморських степах. Свою владу вони прагнули поширити й на слов&rsquo;янські племена.&nbsp;Літопис свідчить, що хозари брали данину з полян, сіверян, а також із північних східнослов&rsquo;янських племен &ndash; в&rsquo;ятичів.</li> </ul> 
<p style="text-align: center;">&nbsp;&nbsp; <b>Візантія</b></p> 
<ul> 
<li> 
<img src="/images/uh7a/Thumbnails/07_195.jpg" align="right" border="1" width="100">
Не поривали зв&rsquo;язків східнослов&rsquo;янські племена &ndash; предки українців &ndash; і з <b><i>Візантією</i></b>.</li> 
<li>Візантія була їхнім головним торговельним партнером. Тим паче, що володіння візантійських імператорів за тих часів сягали північного узбережжя Чорного моря й Криму.</li> 
<li>Позаяк Чорне море було кінцевим пунктом великого торговельного шляху <b><i>&laquo;з варяг у греки&raquo;</i></b>, східнослов&rsquo;янські племена, які на той час контролювали його середню частину, прагнули поширити свій вплив і на море. Власне, тому відносини з Візантією часто загострювалися до стану війни.</li> 
<li>Такими вони лишалися тривалий час і після утворення Київської держави.</li> </ul> 
<p style="text-align: center;"><b>Скандинавія</b></p> 
<ul> 
<li> 
<img src="/images/uh7a/Thumbnails/07_133.jpg" align="right" border="1" width="100">
Той-таки торговельний шлях пов&rsquo;язував східнослов&rsquo;янські племена із численними північними народами &ndash; предками сучасних <b><i>данців, шведів, норвежців</i></b>.</li> 
<li>Суворі умови життя на батьківщині спонукали дужих і витривалих чоловіків із півночі збиратися у військові ватаги й рушати походом на пошуки слави й багатства деінде.</li> 
<li>Часом вони підкоряли землі інших народів, обкладаючи даниною їхніх мешканців. Така доля спіткала найпівнічніші східнослов&rsquo;янські племена <i>словен, кривичів</i>, а також неслов&rsquo;янські <i>чудь</i>, <i>мерю</i>.</li> 
<li>Доволі часто вояки з півночі наймалися до впливових і багатих володарів. Служили вони й у візантійських імператорів.</li> 
<li>Візантійці тих найманців називали <i>варангами</i> &ndash; звідси походить назва &laquo;<b><i>варяги</i></b>&raquo;, що нею східні слов&rsquo;яни називали представників північних народів.</li> 
<li>У Західній Європі щодо них уживаною була інша назва &ndash; <b><i>нормани</i></b>. Нормани-варяги від кінця 8 ст. і впродовж кількох наступних століть втручалися в історію східних слов&rsquo;ян.</li> </ul> 
<p><b><a name="bkmk:3"></a>3.&nbsp;Князі та дружинники</b></p> 
<ul> 
<li>Ще в переддержавні часи слов&rsquo;янських правителів стали називати <b><i>князями</i></b>.</li> 
<li>Влада князів була спадковою, тобто передавалася від батька до сина.</li> 
<li>Слов&rsquo;янські князі мали віддане оточення &ndash; <b><i>воїнів-дружинників.</i></b></li> 
<li>Ними ставали вихідці із шанованих, близьких до князя, родин.</li> 
<li>Основним заняттям дружинників була служба в князівському війську, за що вони отримували щедру винагороду.</li> 
<li>Отож, на відміну від давніших часів, коли воїнами за потреби ставали всі дорослі чоловіки племені &ndash; землероби й ремісники, <i>дружинники</i> були професійними вояками.</li> 
<li>Князі та їхні дружинники мешкали у великих племінних центрах &ndash; <b><i>городищах</i></b>, які поступово перетворювалися на міста.</li> </ul> 
<p><b><a name="bkmk:4"></a>4.&nbsp;Дулібський племінний союз</b></p> 
<p>Одним із найдавніших східнослов&rsquo;янських племінних об&rsquo;єднань були <b><i>дуліби</i></b>. Їхній союз склався <b><i>у 7 ст</i></b>.</p> 
<ul> 
<li><b> 
<img src="/images/uh7a/Thumbnails/07_239.jpg" align="right" border="1" width="53">
</b>Археологічні розкопки свідчать, що він об&rsquo;єднував <i>дулібів, полян, деревлян, хорватів, уличів і тиверців</i>.</li> 
<li>Племінним центром дулібського союзу було, ймовірно, <b><i>Зимненське городище,</i></b> нещодавно знайдене археологами неподалік Володимира на Волині.</li> 
<li>Згуртувавшись навколо мешканців Західної Волині та Верхнього Подністров&rsquo;я, східнослов&rsquo;янські племена &ndash; предки українців намагалися встояти перед руйнівними нападами кочівників. Літописець розповідає про дулібів, зокрема, у зв&rsquo;язку з походами на слов&rsquo;янські землі аварів.</li> 
<li>В іншомовних джерелах є згадки про загадкову країну Валіняну, в якій сучасні історики вбачають племінний союз дулібів-волинян.</li> </ul> 
<table border="0" width="100%"> 
<tbody> 
<tr> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> </tr> </tbody> </table> 
<p><i>Проте дулібському об&rsquo;єднанню не судилося стати державою. Коли він розпався, центр державотворення з Волині перенісся у Середню Наддніпрянщину, до Києва.</i></p> 
<p><b><a name="bkmk:5"></a>5.&nbsp;Виникнення міста Києва</b></p> 
<ul> 
<li><b> 
<img src="/images/uh7a/Thumbnails/07_227.jpg" align="right" border="1" width="56">

<img src="/images/uh7a/Thumbnails/07_76.jpg" align="right" border="1" width="80">
</b>Найдавніше поселення, що його можна назвати <i>городищем</i>, було споруджене на <b><i>Старокиївській горі у 6&ndash;8 ст.</i></b> слов&rsquo;янами-праукраїнцями. Так само слов&rsquo;янськими є давні городища на сусідній горах Замковій, Юрковиці.</li> 
<li>Більшість істориків схильні думати, що давнє городище було племінним центром полянського княжіння.</li> 
<li>Чимало й таких, хто вважає, що Київ виник як центр кількох племінних союзів, зокрема полян, деревлян і сіверян, позаяк розташований на межі їхніх земель.</li> 
<li>Попри легендарний характер, сучасні історики ймовірними вважають свідчення &laquo;Повісті минулих літ&raquo; про <i>полянського князя <b>Кия</b></i>.</li> </ul> 
<p><b><a name="bkmk:6"></a>6.&nbsp;Київ часів легендарного Кия</b></p> 
<ul> 
<li>На думку археологів, городище Кия розташовувалось у північно-західній частині Старокиївської гори, там, де тепер стоїть Державний історичний музей.</li> 
<li>З північного боку його захищав природний схил гори, решту&nbsp; укріплень було збудовано. До них належали рів, завглибшки до 4 м, чотириметровий вал і дерев&rsquo;яні укріплення. За стінами фортеці розташовувались житло князя й різноманітні господарчі споруди.</li> 
<li>Під час археологічних розкопок городища Кия археологи знайшли унікальну знахідку &ndash; залишки давньої <i>споруди для моління і жертвоприношення &ndash;&nbsp; <b>капище, </b></i>що дає уявлення про духовне життя східних слов&rsquo;ян &ndash;предків українців.</li> </ul> 
<p><b><a name="bkmk:7"></a>7.&nbsp;Духовне життя предків українців</b></p> 
<ul> 
<li><b> 
<img src="/images/uh7a/Thumbnails/07_7_74.jpg" align="right" border="1" width="100">

<img src="/images/uh7a/Thumbnails/07_75.jpg" align="right" border="1" width="100">
</b>Кий та його сучасники були <b><i>язичниками,</i></b> тобто обожнювали сили природи. </li> 
<li>Позаяк за тих часів слов&rsquo;яни &ndash; предки українців іще не мали власної писемності, їхні вірування майже не збереглися. </li> 
<li>Відомо, що релігійні дійства проходили біля <b><i>святилищ</i></b>-<b><i>капищ. </i></b>Вони<b><i> </i></b>являли собою камінну вимостку або заглиблення в землі. </li> 
<li>Більшість з них стояла просто неба, у центрі знаходилися жертовники та масивний стовп, на якому стояло <i>дерев&rsquo;яне або кам&rsquo;яне зображення божества </i>&ndash; <b><i>ідол</i></b>. </li> 
<li><b> 
<img src="/images/uh7a/Thumbnails/07_AE.jpg" align="right" border="1" width="33">
</b>Найвідоміший із тих, що збереглися &ndash; <b><i>Збруцький ідол</i></b> 9&ndash;10 ст. Його було знайдено 1848 р. в річці Збруч на Тернопільщині. </li> 
<li>На святилищах-капищах порядкували <b><i>волхви</i></b>. </li> 
<li>Найважливішими з-поміж язичницьких богів у предків українців були божества, пов&rsquo;язані з рільництвом і скотарством. Літопис розповідає про верховного бога східних слов&rsquo;ян &ndash; бога сонця <b><i>Даждьбога</i></b>. </li> 
<li>Прикметно, що втіленням сонця було кілька божеств. Так</li> 
<ul> 
<li>богом весняного сонця був <b><i>Ярило</i></b>, </li> 
<li>богом зимового сонця &ndash; <b><i>Поревит</i></b> тощо. </li> 
<li>До важливих богів належали бог неба <b><i>Сварог</i></b>, </li> 
<li>бог&nbsp; грому&nbsp; та блискавки <b><i>Перун</i></b>, бог &ndash; покровитель худоби, родючості та добробуту <b><i>Велес</i></b>. </li> 
<li>А ще поклонялися наші предки духам: лісовику, водянику, домовику тощо. Вірили у надприродну силу русалок, берегинь, вовкулаків.</li> </ul> 
<li>Та хоч язичницькі вірування були за тих часів панівними, прилучалися предки українців і до <b><i>християнства</i></b>. Віра в Ісуса Христа поширювалася на нашій землі з Візантії. Сповідували християнство й ґотські володарі, під владою яких перебували племена склавинів та антів.</li> </ul> 
