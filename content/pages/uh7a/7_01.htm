<h1>Поява людського життя &nbsp;в Україні</h1> 
<p><b>План викладу</b></p> <ol> 
<li> <a href="#bkmk:1">Поява і розселення людей на території України. Життя архантропів періоду раннього палеоліту.</a></li> 
<li> <a href="#bkmk:2">Освоєння людьми теренів України за середнього палеоліту. Палеоантропи (неандертальці), заняття та початки духовного життя.</a></li> 
<li> <a href="#bkmk:3">Поява людини розумної, її заняття. Найвідоміші стоянки пізнього палеоліту.</a></li> </ol> 
<p><b>Основні поняття та терміни</b></p> 
<p><b><i>Археологія </i></b>&ndash; наука, яка вивчає історію суспільства за матеріальними залишками життя та діяльності людей &ndash; речовими (археологічними) пам&rsquo;ятками, досліджує окремі старовинні предмети та комплекси, що відкриваються завдяки археологічним розкопкам, на основі чого відтворюється історія епох, які мало або зовсім не висвітлені писемними джерелами.</p> 
<p><b>Зверніть увагу!</b></p> <ol> 
<li>Найбагатший матеріал для вивчення пращурів людей виявлено в Африці. Археологічні знахідки засвідчують появу там&nbsp; істот, що їх називають австралопітеками, більше 5 млн років тому. Австралопітеків вважають мавпами, які стояли на порозі олюднення, адже вони мали риси, що зближували їх із людиною: прямоходіння; більший, ніж у мавп, середній об&rsquo;єм мозку; значно більше, ніж у мавп, відношення ваги мозку до ваги всього тіла; значне протиставлення великого пальця руки іншим тощо. Рештки найдавнішого австралопітека знайдені на оз.Туркана у Кенії &ndash;його вік 5,5&ndash;5,0 млн років. Останні австралопітеки мають вік 850&nbsp;тис. років.</li> 
<li>Найдавнішою людиною вчені вважають презинджантропа, або гомо габіліса &ndash; людину вмілу, що виникла не пізніше 3 млн років тому, а зникла 1,1 млн років тому. До людей презинджантропа зараховують на підставі перших ознак праці, притаманних йому, адже поряд із кістками тих істот були виявлені й штучні знаряддя.</li> 
<li> 
<img src="/images/uh7a/Thumbnails/01_01.jpg" align="right" border="1">
 Наступна сходинка антропогенезу пов&rsquo;язана з появою пітекантропа або Нomo erectus &ndash; людини з прямою ходою. На думку вчених, пітекантропи з&rsquo;явилися 1,5&ndash;1,0 млн років тому. Знахідки їхні досить чисельні й виявлені в різних куточках світу. Пітекантропи мали зріст 150&ndash;180 см, середній об&rsquo;єм мозку був більшим, ніж в австралопітека. Їхні руки були більш умілими, про що свідчать досконаліші й різноманітніші знаряддя парці. Вони селилися в печерах або робили якісь примітивні житла самотужки. Презинджантропів та пітекантропів об&rsquo;єднують умовною назвою <b>архантропи</b>.</li> 
<li>
<img src="/images/uh7a/Thumbnails/01_02.jpg" align="right" border="1" width="100">
Іще більше наблизилися до людини в сучасному розумінні неандертальці. Найдавніші їхні знахідки датують періодом 150&ndash;100&nbsp;тис. років тому. Як для людської істоти, неандерталець мав трохи нижчий за сучасну людину зріст, але відзначався кремезністю. Обсяг його мозку досягав об&rsquo;єму мозку сучасної людини, проте зберігав чимало архаїчних рис: розвиток надбрівних дуг та потиличної частини поєднувався із низьким похилим чолом. Це свідчило про недорозвиненість лобних долей мозку, що відповідають за складне мислення, а також містять центри гальмівних процесів. Отож, як вважають дослідники, неандертальці були нездатними до абстрактного мислення, їхні прикметні риси &mdash; збудливість та агресивність. Складність проблеми неандертальців і в тому, що останні з них дожили до часів існування людини сучасного фізичного типу.</li> 
<li>
<img src="/images/uh7a/Thumbnails/01_03.jpg" align="right" border="1" width="86">
Власне такою людиною дослідники вважають кроманьйонця, рештки якого вперше були виявлені у 1868 р. на південному заході Франції. Сучасна наука твердить, що із появою кроманьйонців завершилося формування сучасної людини. Сталося це близько 40 тисяч років тому.</li> </ol> 
<p><b>Періодизація давньої історії України (археологічна)</b></p> <ol type="I"> 
<li>Кам'яний вік 
<ul> 
<li><b><i>Палеоліт</i></b>, або <i>давній кам&rsquo;яний вік</i>, тривав від 1&nbsp;млн до 10&nbsp;тис. років тому. Його поділяють на</li> 
<ul> 
<li>ранній (1&nbsp;млн &ndash; 150&nbsp;тис.),</li> 
<li>середній (150&nbsp;тис. &ndash; 40&ndash;35&nbsp;тис.)</li> 
<li>пізній (40&nbsp;тис. &ndash; 10&nbsp;тис.) &ndash; епоха появи й існування людини сучасного типу.</li> </ul> 
<li><b><i>Мезоліт</i></b>, або <i>середній кам&rsquo;яний вік</i>, на території України тривав від 10&nbsp;тис. років до&nbsp;7&nbsp;тис. років тому.</li> 
<li><b><i>Неоліт</i></b>, <i>новий кам&rsquo;яний вік</i>, &ndash; від 7&nbsp;тис. до 5 &nbsp;тис. років тому.</li> </ul> </li> 
<li>Мідно-бронзовий вік <ol> <b><i>Енеоліт, </i></b><i>мідно-кам'яний</i> &ndash; 4 &ndash; 3&nbsp;тис. до н.е. <i><b>Бронзовий</b></i> &ndash; від початку 2 до початку 1&nbsp;тис. до н.е. </ol> </li> 
<li>Залізний вік (ранній) &ndash; початок І&nbsp;тис. до н.е. (9&nbsp;ст. до н.е. &ndash; 4&nbsp;ст. н.е.)</li> </ol> 
<p> 
<img src="/images/uh7a/Thumbnails/01_04.jpg" align="right" border="1" width="100">
<b>1.&nbsp;Поява і розселення пралюдей на території України. Життя архантропів періоду раннього палеоліту </b></p> 
<ul> 
<li>Люди вперше з&rsquo;явилися на території України <b><i>близько 1 млн років тому</i>. </b>Найдавнішою пам&rsquo;яткою в Україні є стоянка біля селища<b> <i>Королевого </i></b><i>Виноградівського району в Закарпатті.</i></li> 
<ul> 
<li>На лівому березі Тиси, на терасі заввишки 100&ndash;120 м археологи виявили унікальні археологічні знахідки: численні кам&rsquo;яні знаряддя праці &ndash; оббиті гальки, ручні рубила, гостроконечники, скребла, вістря рогатин, ножі.</li> </ul> 
<li>Кісток найдавніших мешканців Україні поки що виявити не пощастило. Та вчені припускають, що це були <b><i>архантропи</i></b>. Вони прийшли на територію Європи з Африки на початку зледеніння. Клімат іще був помірним, проте вже відчувалося холодне дихання льодовика.</li> 
<li><b>Для архантропів було характерне:</b></li> 
<ul> 
<li>Використання вогню, однак вони не вміли добувати його.</li> 
<li>Знаряддя праці виготовляли оббиванням каменю.</li> 
<li>Основне знаряддя &ndash; <b><i>ручне рубило, </i></b>яким<b><i> </i></b>можна було колоти, різати, рубати.</li> 
<li>Крім кам&rsquo;яних, використовували дерев&rsquo;яні знаряддя, наприклад списи, загострені на кінці способом обпалення над вогнищем.</li> 
<li>Жили великими групами &ndash; <b><i>стадами</i></b>. Вони не будували жител, постійно пересуваючись у пошуках їжі. За тих часів у нашій місцевості ще було багато теплолюбних рослин. Тож давні мешканці українських земель живилися їхніми плодами, пагонами, корінцями. Вживали в їжу також м&rsquo;ясо, полюючи на оленів, антилоп, коней, биків, слонів, носорогів, гіпопотамів.</li> </ul> 
<li>Сліди діяльності архантропів виявлено неподалік села Рокосове на Закарпатті, поблизу сіл Лука-Врубловецька та Бабин на Дністрі й Амвросіївка в Донбасі, у передгір&rsquo;ї Криму тощо.</li> </ul> 
<p><i>Залюднення території України відбувалося через Балкани й Центральну Європу. Щоправда, деякі вчені вважають імовірними й шляхи через Кавказ.</i></p> 
<p><b><a name="bkmk:2"></a>2.&nbsp;Освоєння пралюдьми теренів України за середнього палеоліту. Палеоантропи (неандертальці), заняття та початки духовного життя </b></p> 
<ul> 
<li>Археологічні знахідки, що їх відносять до часу <b><i>150&ndash;40&nbsp;тис. років тому</i></b>, засвідчують великі зміни в житті первісних людей.</li> 
<li>Наступним після архантропів щаблем олюднення наших далеких пращурів були <b><i>палеоантропи</i></b>, або <b><i>неандертальці</i></b>.</li> 
<li>На території України виявлено близько 200 стоянок неандертальців. Особливо багато їх досліджено в печерах гірського Криму. Відомі неандертальські стоянки у Закарпатті, Подністров&rsquo;ї, на Житомирщині, в Надпорожжі тощо.</li> </ul> 
<table bordercolordark="#FFFFFF" bordercolorlight="#000000" border="1" cellpadding="5"> 
<tbody> 
<tr> 
<td> 
<p><b>Зміни природних умов</b></p> 
<ul> 
<li>Внаслідок зледеніння посуворішав клімат: спостерігалися різкі контрасти температур (спекотне літо й люта зима), а кількість опадів була такою, як у сучасних напівпустелях.</li> 
<li>Льодовик просунувся до північної частини України, а вздовж Дніпра сягав сучасного Дніпропетровська. Із нього постійно дули сильні холодні й сухі вітри.</li> 
<li>Території, що безпосередньо прилягали до льодовика, перетворилися на холодні пустелі. На південь аж до Карпат і Чорного моря простяглися тундри й холодні степи.</li> 
<li>За таких умов теплолюбні рослини й тварини зникли. Натомість з&rsquo;явилися північні. З тварин, наприклад, на території України мешкали північні олені, песці, мамонти, волохаті носороги, вівцебики тощо.</li> </ul> </td> </tr> </tbody> </table> 
<ul> 
<li>Пристосовуючись до суворого клімату, люди тих часів часто оселялися в <b><i>печерах</i></b>. Про це свідчать численні знахідки слідів діяльності неандертальців, виявлені в печерах Криму.</li> 
<li>У місцевостях, де не було печер, неандертальці споруджували <b><i>житла.</i></b> Вони мали округлу форму. Основа житла викладалася з кісток мамонтів або каміння. За стіни правило гілля, яке встромляли між кістками, а зверху житла накривалися шкурами тварин.</li> 
<li>У ті часи люди почали користуватися одягом. </li> 
<li>Оволоділи <b><i>умінням</i></b> <b><i>добувати вогонь</i></b><i>.</i></li> 
<li>Знаряддя праці виготовляли, використовуючи заготовки у вигляді відщепів або пластин.</li> 
<li> 
<img src="/images/uh7a/Thumbnails/01_05.jpg" align="right" border="1" width="38">
Найпоширенішими знаряддями неандертальців були <b><i>гостроконечники </i></b>та <b><i>скребла</i></b>. Гостроконечники правили за вістря до списів, скребла &ndash; за ножі.</li> 
<li><b><i>З неандертальцями вчені пов&rsquo;язують перші паростки духовного життя</i></b>.</li> 
<li>До неандертальців належала найдавніша людина на території України, існування якої засвідчене відкриттям не лише жител або стоянок, а рештками самої людини. </li> 
<ul> 
<li>У печері Киїк-Коба, що в Криму, було розкопано неандертальське поховання: кістяки жінки і маленької дитини.</li> 
<li>Ця знахідка засвідчує зрушення в розвитку людини. Адже дає змогу зробити висновок про те, що неандертальці піклувалися про померлих. Є свідчення й турботи про хворих. </li> 
<li>Припускають, що в неандертальців поступово змінювалося ставлення до тварин: вони переставали бути лише об&rsquo;єктом полювання, а набували значення символу, з яким пов&rsquo;язували спокійне життя цілого мисливського колективу. </li> 
<li>Приміром, у невеличкому гроті під Одесою виявили величезне скупчення кісток печерного ведмедя &ndash; сліди якогось магічного ритуалу неандертальців. Від часів неандертальців збереглася також лопатка мамонта, густо помережена різьбленими лініями, які ніби окреслюють контури тварини. </li> </ul> </ul> 
<table width="100%"> 
<tbody> 
<tr> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> </tr> </tbody> </table> 
<p><i>Отже, неандертальських часів сягає зародження мистецтва та релігійних уявлень. Паростки духовності проростали в середовищі неандертальців десятки тисяч років. Утім, археологічні знахідки засвідчують також первісну дикість і жорстокість. Так, чимало знахідок дає підстави твердити, що в середовищі неандертальців був поширений канібалізм.</i></p> 
<p><b><a name="bkmk:3"></a>3.&nbsp;Поява людина розумної, її заняття. Найвідоміші стоянки пізнього палеоліту </b></p> 
<ul> 
<li>Появу <b><i>людини розумної</i></b> вчені датують <i>40&ndash;35&nbsp;тис. років тому.</i></li> 
<li><b><i>Деякі дослідники вважають, що неандертальці не були безпосередніми предками власне людини. Вказуючи на суттєві вади їх розумового розвитку, прихильники такої думки переконані, що неандертальці поступово вимерли. А людина розумна виникла досить раптово в Африці чи Південній Євразії, згодом розселившись на інші території.</i></b></li> 
<li>За місцем першої знахідки найдавніших решток людини розумної часу пізнього палеоліту в печері Кроманьйон у Франції її називають <b><i>кроманьйонцем</i></b>.</li> 
<li>Археологічні знахідки часів пізнього палеоліту значно різноманітніші й досконаліші. У кроманьйонців з&rsquo;явилися знаряддя спеціального призначення: </li> 
<ul> 
<li><b><i>скребачки</i></b> для обробки шкіри, різці для роботи з кісткою;</li> 
<li>різноманітні <b><i>вістря списів</i></b>, <b><i>ножі</i></b>, сокири тощо;</li> 
<li>крім кам&rsquo;яних, уже були знаряддя із кістки та рогу &ndash; <b><i>голки</i></b>, <b><i>шила</i></b>, руків&rsquo;я різних інструментів;</li> 
<li>різноманітні прикраси й речі ритуального призначення, як-от: браслети, намиста, статуетки, ударні палиці.</li> </ul> 
<li>На території України досліджено кількасот стоянок, що їх відносять до часів пізнього палеоліту. Найвідоміші з них розташовані у селах Мізин на Чернігівщині та Межиріч на Черкащині, Добраничівка на Київщині. Знаною є й Кирилівська стоянка у Києві.</li> </ul> 
<h1>Мізинська стоянка </h1> 
<ul> 
<li> 
<img src="/images/uh7a/Thumbnails/01_06.jpg" align="right" border="1" width="100">
На правому березі Десни у селі Мізин Коропського району Чернігівської області було знайдено поселення давніх мисливців на мамонтів. Археологи дослідили рештки п&rsquo;яти мисливських жител, місце обробки каменю й кістки, заглиблені вогнища, заповнені кістковим вугіллям, попелом, м&rsquo;ясні ями, призначені для зберігання запасів м&rsquo;яса протягом зими.</li> 
<l1>У поселенні давніх мисливців було виявлено рештки більше 100 мамонтів, а також кістки північних оленів, носорогів, диких коней, вівцебиків, зубрів, ведмедів, вовків, песців, зайців, росомах.&nbsp;&nbsp; 
<li> 
<img src="/images/uh7a/Thumbnails/01_07.jpg" align="right" border="1" width="48">

<img src="/images/uh7a/Thumbnails/01_08.jpg" align="right" border="1" width="100">
Найбільшу цінність мають виявлені під час розкопок витвори давніх митців: жіночі статуетки та фігурки тварин із бивнів мамонта, унікальні браслети з мамонтових кісток, оздоблені складними різьбленими орнаментами, прикраси з бивнів мамонта і черепашок.</li> 
<li>Було знайдено також декілька великих мамонтових кісток, розмальованих червоною вохрою. Як вважають дослідники, використовувалися вони під час свят як музичні інструменти.</li> 
<li>У поселенні, що його рештки знайдено у Мізині, люди жили 20&nbsp;тис. років тому.</li> 
<li>Мешкало в ньому, на думку&nbsp; дослідників, до 50 осіб.</li> </l1> </ul> 
<table bordercolorlight="#000000" bordercolordark="#FFFFFF" border="1" bordercolor="#ffffff" cellpadding="5" cellspacing="0"> 
<tbody> 
<tr> 
<td valign="top"> 
<p>Людина розумна постала за часів, коли тривала льодовикова епоха. Найбільш суворий клімат встановився в Європі 20&ndash;17&nbsp;тис. років тому. За тих часів північні території України займав прильодовиковий лісостеп, де мешкали мамонти. На півдні розлягалися безкраї холодні степи з численними стадами бізонів. Такі природно-кліматичні особливості визначили життя людей.</p> </td> </tr> </tbody> </table> 
<h1>Мисливці на мамонтів та бізонів</h1> 
<ul> 
<li> 
<img src="/images/uh7a/Thumbnails/01_10.jpg" align="right" border="1" width="73">
 
<img src="/images/uh7a/Thumbnails/01_09.jpg" align="right" border="1" width="73">
Провідним заняттям <i>людини розумної </i>за часів <i>пізнього палеоліту </i>залишалося <b><i>полювання</i></b>.</li> 
<li>На півночі України первісні мисливці полювали на <i>мамонтів</i>, а на півдні &ndash; на<i> бізонів</i>.</li> 
<li>Вполювати таких великих тварин одній людині було важко. Тому жили й полювали люди колективами з 30 &ndash; 40 осіб. Усі вони були родичами. Тож дослідники називають такі гурти <b><i>родовими громадами</i></b>.</li> 
<li>Коли випадало особливо велике полювання, об&rsquo;єднувалися мисливці кількох громад. Зв&rsquo;язки з іншими громадами підтримувалися також із метою утворення нових сімей.</li> 
<li>У долинах річок, уздовж яких мешкали тварини, громади мисливців облаштовували свої поселення.</li> 
<li>Полювали за допомогою списів, влаштовуючи для тварин пастки у вигляді ям. 
<p></p> </li> 
<li>Впольовані тварини не лише забезпечували людей їжею, а й давали шкури для одягу, взуття та покриття жител, кістки для виготовлення знарядь.</li> 
<li>Яскравою пам&rsquo;яткою життєдіяльності мисливців на бізонів є Амвросіївське стійбище в Донбасі. Воно розташоване поруч із велетенським скупченням кісток бізонів. Майже тисячу цих могутніх тварин мисливці загнали в яр.</li> </ul> 
<table align="left" cellpadding="0" cellspacing="0" width="100%"> 
<tbody> 
<tr> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> 
<td>
<img src="/images/uh7a/image001.gif">
</td> </tr> </tbody> </table> 
<p>&nbsp;</p> 
<p><b><i>Численні археологічні матеріали свідчать про невпинне зростання населення території України за найдавніших часів історії людства. Наша земля &ndash; одна з найбагатших на пам&rsquo;ятки кам&rsquo;яного віку країн Європи. Саме через Україну, котра розташована на крайньому південному заході Східної Європи, відбувалося заселення східної частини європейського континенту.</i></b></p> 
