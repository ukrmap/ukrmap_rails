<p align="center">&nbsp;</p>
  <p style="font-weight: bold;" align="center">Н.М.  Гупан, О.І. Пометун, Г.О. Фрейман</p>
<p>&nbsp;</p>
  <p>&nbsp;</p>
  <p>&nbsp;</p>
  <h1 align="center"><strong style="font-style: italic; font-size: 24px; text-align: center; font-family: Verdana,Geneva,sans-serif;">
    ІСТОРІЯ УКРАЇНИ 10 клас
</strong></h1>
  <p align="center">&nbsp;</p>
  <p align="center">Підручник <br>
    <em>(рівень  стандарту, академічний рівень) </em> <br>
    <em>Рекомендовано  Міністерством освіти і науки України </em></p>
<p class="MsoNormal" style="text-align: center;" align="center">&nbsp;</p>
<p class="MsoNormal" style="text-align: center;" align="center">&nbsp;</p>
<p class="MsoNormal" style="text-align: center;" align="center">&nbsp;</p>
<p class="MsoNormal" style="text-align: center;" align="center"><b style=""><span style="font-size: 18pt;">Шановні друзі!
  
</span></b></p>

<p class="MsoNormal" style="text-align: justify;"><span style="font-size: 14pt;">&nbsp;</span></p>
<p>В українській національній історії ХХ&nbsp;ст. є найбільш складним, 
але й найбільш усвідомленим. Адже історія його  щойно завершилась і 
здобутки продовжу­ють радувати, проте трагедії та негаразди  ще 
спричинюють страждання багатьох людей. Частинкою тієї доби ще є кожен із
  вас, сьогоднішніх учнів. Ваша особиста історія теж має своє коріння у 
тому  столітті. <br>
  У кожного покоління – свій погляд на історію та своє прочитання 
історичного  досвіду. Сьогодення завжди окреслює передню межу, граничний
 край суспільного  поступу та спонукає до «найдостовірнішого» 
оцінювального погляду, спрямованого  у минуле. Лише таким чином ми 
можемо збагнути свою суть, самоствердитися й  наснажитися силою духу. <br>
  Українську стежку прокладено по вселюдському земному шляху правдою та 
 мудрістю людей, які творили нашу історію. Сьогодні не існує жодних 
перепон для  бажаючих іти нею, осягнути її повороти й заплутаність, 
звіряючи історичну зако­номірність  і вагомість людських намірів, 
задумів, планів. <br>
  Тож усвідомлюючи себе частинкою цілого, причетного до історії 
ХХ&nbsp;ст., у цьому році ви маєте унікальний шанс  під час занять 
вивчати власний родовід, з’ясовувати, чому доля вашої сім’ї,  ваших 
батьків склалася саме так. <br>
  Ми вивчатимемо історію лише перших двох десятиріч буремного 
ХХ&nbsp;ст.; утім, як за насиченістю подій, так і  за масштабами змін у 
житті народу вони рівнозначні століттям розвитку в  минулому. За ці роки
 Україна пережила трагедію Першої світової війни,  ентузіазм, 
розчарування і криваву боротьбу за владу. <br>
  Страшна війна розпочала новий період не тільки світової історії, а й  
історії України. Падіння імперій і процес народження нових національних 
держав  в Європі не оминув і української землі. <br>
  Перші двадцять років століття, буремні й трагічні, стали досвідом 
історії,  який переконує сьогоднішніх громадян незалежної України в 
тому, що лише воля  народу здатна витворити неперевершені цінності, яких
 не знищити і не понівечи­ти  ніяким завойовникам чи окупантам. <br>
  Дорогі учні! Читайте цей підручник про недавню нашу історію! <br>
  Сподіваємося, що вивчення історії Батьківщини допоможе вам гостріше 
відчути  свою належність до народу України, стати свідомими, активними 
та компе­тентними  громадянами нашої держави.</p>
