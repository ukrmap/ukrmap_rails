<p class="rvps2">Земля &ndash; єдина відома поки що планета, на якій завдяки оптимальній кількості світла й тепла існує життя. Наша планета не відразу після утворення стала такою, як зараз. За свою історію (понад 4,5 млрд років) вона пройшла довгий шлях. Із безформного згустку газу і пилу утворилось космічне тіло величезної маси.</p> 
<p class="rvps2">Інтенсивні внутрішні процеси Землі призвели до формування <b><i>базальтового шару </i></b>земної кори<b><i>, атмосфери </i></b>і<b><i> гідросфери</i></b><i> </i>(догеологічний етап).</p> 
<p class="rvps2">Наступний етап розвитку Землі &ndash; геологічний. Він відзначений формуванням <b><i>гранітного</i></b> й <b><i>осадового</i></b><i> <b>шарів</b> </i>земної кори і появою в складі атмосфери необхідних для живих організмів азоту та кисню. Геологічний період розбито на п'ять ер, на кожну з яких припадає певний етап формування рельєфу та розвитку життя планети.</p> 
<p class="rvps2">Земля складається з кількох шарів: <b><i>ядра, мантії, земної кори</i></b>. Земна кора планети неоднорідна: її формують осадові, гранітні, базальтові гірські породи. Товща земної кори коливається від 7-10&nbsp;км &ndash; під океанами і 30-40&nbsp;км &ndash; під рівнинами, до 80 км &ndash; під горами. Крім того, в океанічній земній корі відсутній шар граніту.</p> 
<p class="rvps2">Протягом усієї геологічної історії земна поверхня знаходиться в постійному русі. Формування земної кори триває і зараз. Розділені <b><i>розломами</i></b> величезні блоки земної кори &ndash; <b><i>літосферні плити</i></b> рухаються зі швидкістю до 10&nbsp;см на рік. Саме завдяки горизонтальному рухові літосферних плит утворилися найвищі гірські системи Гімілаї, Анди, Кордильєри, а також Карпати та Кримські гори. Виділяють сім основних (Африканська, Євроазійська, Тихоокеанська, Північноамериканська, Південноамериканська, Індо-Австралійська, Наска) та декілька невеликих плит. Є місця на планеті, де рухи земної кори особливо відчутні. У <b><i>сейсмічних поясах</i></b> відбувається інтенсивне розходження чи зіткнення літосферних плит, що супроводжується землетрусами та виверженнями вулканів.</p> 
