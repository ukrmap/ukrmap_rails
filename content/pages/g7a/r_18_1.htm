<p class="rvps2">Раси<b> </b>сформувалися в результаті адаптації людини до давніх природних умов. Цей процес тривав декілька тисяч років і, як вважають учені, в основному завершився приблизно 15 тисяч років тому виокремленням трьох-чотирьох основних расових груп.</p> 
<p class="rvps2">Залежно від біологічної модифікації людей за кольором шкіри та іншими антропологічними ознаками виділяють чотири великі раси: <b><i>негроїдну</i></b>, <b><i>європеоїдну, монголоїдну </i></b>та <b><i>австралоїдну</i></b>.</p> 
<p class="rvps2">Представниками цих основних рас є близько 70% населення планети. Решта належить до змішаних і перехідних рас.</p> 
<p class="rvps2">Змішані та перехідні форми поширені на стику великих людських рас. Особливо інтенсивним расове змішування було в Америці, що пов'язано з історією освоєння цієї частині світу. Так, результатом змішування європейських переселенців із місцевими індіанцями-монголоїдами стало утворення нової мікрораси <i>метисів</i>. Змішування європейців із завезеними з Африки неграми призвело до виникнення <i>мулатів</i> (особливо в Бразилії та островах Карибського моря). Популяція <i>самбо </i>є наслідком шлюбів негрів з індіанцями.</p> 
<p class="rvps2">Прикладами змішаних та перехідних рас із інших регіонів світу є <i>малагасійці</i> Мадаґаскару як результат змішування негрів з монголоїдами, а також ефіопський тип та змішано-перехідні форми в Судані, що виникли внаслідок змішування європеоїдів з екваторіальними расовими формами.</p> 
<p class="rvps2">Слід зазначити, що в сучасному світі расова група дуже рідко співпадає з окремим народом: найчастіше в народи, особливо великі, вкраплені інші расові формації. Винятків є небагато: японці, наприклад, зберегли свій яскраво виражений антропологічний тип.</p> 
