<p class="rvps2">Кліматичні пояси &ndash; це широтні смуги, кожна з яких має порівняно однорідний клімат, що визначається кількістю сонячної радіації та переважаючими повітряними масами. Розрізняють <i>основні<b> </b></i>і<b><i> </i></b><i>перехідні<b> </b></i>кліматичні пояси.</p> 
<p class="rvps2">Для основних кліматичних поясів (<b><i>екваторіальний, тропічні, помірні, арктичний і антарктичний</i></b>) притаманне панування впродовж року одного із зональних типів повітряних мас. Перехідні пояси (або субпояси) характеризуються сезонним домінуванням різних повітряних мас, що надходять із сусідніх основних поясів.</p> 
<p class="rvps2">Залежно від сукупності кліматичних показників (середньорічна температура повітря, річна амплітуда температур, кількість і режим випадання опадів, пануючі вітри) розрізняють <i>типи </i>клімату. Крім того, внаслідок значних відмінностей у кліматі морських і континентальних територій у межах одного кліматичного поясу розрізняють різновиди головного типу клімату &ndash; <i>кліматичні області</i> (<i>пустельного і вологого</i> &ndash; тропічного клімату, <i>континентального, середземноморського, мусонного, з рівномірним зволоженням</i> &ndash; субтропічного клімату,<i> континентального, помірно континентального, морського, мусонного</i> &ndash; помірного клімату).</p> 
<p class="rvps2">На карті представлені кліматичні пояси та області з характеристиками їх основних умов: сонячної радіації, переважаючих повітряних мас, сезонних коливань температур.</p> 
<p class="rvps2">Клімат є одним із основних чинників розселення живих організмів по планеті. Найбільш заселеними є сприятливі для розвитку життя екваторіальний та субекваторіальний пояси. Території ж із надзвичайно суворими кліматичними умовами найменше освоєні живими організмами.</p> 
