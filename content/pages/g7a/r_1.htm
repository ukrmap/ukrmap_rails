<p class="rvps2">Наслідками обертання Землі навколо своєї осі є зміна дня і ночі, форма планети та відхилення тіл (що рухаються горизонтально) в Північній півкулі &ndash; праворуч, у Південній &ndash; ліворуч.</p> 
<p class="rvps2">Повний оберт навколо своєї осі наша планета робить за 24 години (доба). Отже, за годину всі точки Землі (крім полюсів) повертаються на 15&deg;. Враховуючи цей факт, територію планети розбито на 24 годинні пояси, нумерація яких ведеться із заходу на схід &ndash; від нульового поясу до 23-го. Через нерівномірне освітлення земної кулі на кожному меридіані в один і той самий момент час доби неоднаковий, його називають <i>сонячним<b> </b></i>або <i>місцевим</i> часом. Фактично ж для зручності використовується <i>поясний</i> час &ndash; місцевий час центрального меридіану кожного поясу. Місцевий час Ґринвіцького меридіану прийнято за <i>всесвітній</i>.</p> 
<p class="rvps2">Як видно з карти, межі годинних поясів часто не співпадають із меридіанами, фактично вони проходять по кордонах і межах адміністративно-територіальних утворень. Це зроблено для зручності. Наприклад, довжина України у градусному вимірі &ndash; 18&deg;05' (при ширині одного годинного поясу 15&deg;), отже, наша держава мала би знаходитись у трьох годинних поясах, але фактично Україна знаходиться в одному поясі.</p> 
<p class="rvps2">Через обертання Землі навколо своєї осі на планеті є умовна лінія, що розмежовує місця, які в один і той самий момент часу мають календарні дати з різницею в одну добу. Така лінія проходить, переважно, по 180-му меридіану і називається <i>лінією</i> <i>зміни дат</i>.</p> 
