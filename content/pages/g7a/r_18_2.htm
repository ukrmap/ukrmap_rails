<p class="rvps2">Впродовж історії цивілізації люди переймалися не тільки суто буденними речами, а й замислювалися над витоками світотворення, проблемами життя та смерті, місцем людини у світі. Усе це породжувало різні вірування, що з часом оформились у релігії.</p> 
<p class="rvps2">Найпоширенішими і найвпливовішими релігіями є <b><i>християнство, іслам</i></b> і<b><i> буддизм</i></b>, тому їх називають світовими.</p> 
<p class="rvps2">Найчисельнішим за кількістю віруючих є християнство – християнську віру сповідують майже 2&nbsp;млрд чоловік переважно в Європі, Америці й Австралії. Виникла ця релігія 2 тисячі років тому на сході Римської імперії (на території сучасної держави Ізраїль). Християни поділяються на <i>католиків, православних</i> і <i>протестантів</i>. Нині 60% усіх християн світу є католиками.</p> 
<p class="rvps2">Друга за кількістю віруючих і наймолодша світова релігія – це іслам, прихильники якого <i>мусульмани</i> поділяються на <i>сунітів </i>і <i>шиїтів</i>. У світі понад 1,1&nbsp;млрд мусульман переважно в Південно-Західній та Середній Азії та Північній Африці. Іслам виник в Аравії у VII&nbsp;cт., колискою цієї віри вважаються міста Мекка та Медина у Саудівській Аравії.</p> 
<p class="rvps2">Найдавнішою світовою релігією є буддизм, що виник у Індії у VI-V&nbsp;cт. до&nbsp;н.е. Втім, на своїй батьківщині він не набув значного поширення. На світову релігію буддизм перетворився завдяки поширенню в Японії, Монголії, В'єтнамі та в Китаї (особливо в Тибеті), де ця релігія домінувала впродовж двох тисячоліть, справивши великий вплив на місцеву культуру. Буддисти поділяються на прихильників вузького<i> </i> шляху (<i>хінаяни</i>) і шанувальників великого<i> </i> шляху (<i>махаяни</i>).</p> 
<p class="rvps2">Окрім світових існують національні<b><i> </i></b>релігії, що є етнічними ознаками окремих народів (<i>індуїзм, іудаїзм, синтоїзм </i>тощо). Серед національних релігій найбільше прихильників має індуїзм.</p> 
<p class="rvps2">Релігія є важливою складовою життя людства, вона справляє глибокий вплив на настрої людей, їх ментальність, звичаї, взаємовідносини і навіть на політику цілих держав.</p> 
