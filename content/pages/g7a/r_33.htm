<p class="rvps2">Серед країн континенту виділяються США &ndash; наймогутніша країна світу та одна з найрозвинутіших країн планети Канада.</p> 
<p class="rvps2">США &ndash; безперечний лідер у багатьох сферах: економічній, військовій, науково-технічні тощо. Країна має сучасну промисловість та багатогалузеве сільське господарство. Тут розвинуті практично всі галузі. Але <i>обличчя</i> США у світовому господарстві визначають автомобілебудування, авіакосмічна промисловість, виробництво електроніки, створення комп'ютерних програмних продуктів, нафтова промисловість. Валовий внутрішній продукт країни перевищує 20% світового ВВП. США займають перші місця за об&lsquo;ємами промислового та сільськогосподарського виробництва, за рівнем науково-технічного потенціалу та випуском наукоємної продукції. Немає рівних цій країні у розвитку невиробничої сфери, у фінансовій міці та ступені впливу на світові економічні та політичні процеси.</p> 
<p class="rvps2">Для економіки Канади характерна експортно-сировинна спрямованість, що сформувалась ще за часів, коли Канада була колонією Британії. Сировинні галузі країни експортують до 60% своєї продукції. На світовий ринок Канада вивозить мінеральну, лісову сировину та деякі види сільськогосподарської продукції. Більша частина канадського експорту припадає на США. Крім того, держава є дуже залежною від іноземного (особливо американського) капіталу.</p> 
<p class="rvps2">Разом із Канадою США складають один із трьох головний світових економічних центрів (два інші - Європейський Союз і Японія). Ці країни є членами <i>великої сімки</i> &ndash; об'єднання найбільш розвинутих держав світу.</p> 
<p class="rvps2">Інші держави (крім Куби) належать до групи країн, що розвиваються, серед яких найбільшою і найрозвинутішою є Мексика. ЇЇ економіка також зорієнтована на ринок США. Країни Центрально-американського перешийку та острівні держави Карибського басейну спеціалізуються, в основному, на переробці сільськогосподарської сировини (виробництво цукру, соків, консервів), або видобуванні мінеральної сировини чи наданні туристичних послуг. <a href="37"></a></p> 
