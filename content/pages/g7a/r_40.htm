<p class="rvps2">Сьогодні 25 країн Європи входять до Європейського Союзу &ndash; одного з найбільших політичних і економічних центрів світу.</p> 
<p class="rvps2">Країни регіону поділяються на високорозвинуті держави (переважно країни Західної Європи) та країни перехідної економіки (колишні республіки СРСР та колишні соціалістичні держави).</p> 
<p class="rvps2">За рівнем економічного розвитку в Європі безумовним лідером є Німеччина (третя після США і Японії країна світу). Ця держава разом із Францією та іншими європейськими країнами - членами <i>великої сімки</i> - становить ядро ЄС. У Німеччині розвинуті практично всі галузі промисловості та сільського господарства. Та провідними є високотехнологічні машинобудування та металообробка, виробництво побутової електроніки, металургія, хімічна промисловість тощо. Німеччина є першою за обсягами експорту країною світу, а за кількістю вироблених автомобілів поступається лише Японії та США. Позиції Франції особливо сильні в авіакосмічній галузі, машинобудуванні, створенні систем сучасного зв'язку. Крім того, Франція є європейським лідером із виробництва сільськогосподарської продукції. Для всіх високорозвинутих держав Європи характерна значна частка зайнятих у невиробничій сфері (<i>кредитно-фінансова, туристична, побутова</i> галузі тощо).</p> 
<p class="rvps2">Серед країн із перехідною економікою (до яких належить і Україна) виділяються Угорщина, Чехія, Польща, Словенія, країни Балтії. &nbsp;Ці держави завдяки швидкій трансформації власних економік та здійсненню демократичним перетворень досягли значних успіхів у наближенні до європейських стандартів. Менших успіхів у просуванні до демократії та добробуту досягли Болгарія, Румунія, Україна, Білорусь. А такі країни, як Албанія та Молодова за рівнем економічного розвитку належать до найбідніших країн Європи.</p> 
<p class="rvps2">Окремо необхідно виділити Росію, менша частина території якої знаходиться в Європі. Ця держава має велетенський економічний і природно-ресурсний потенціал і останнім часом досягла значних економічних успіхів. Та експорт Росії лише на 7-10 % складається з готової продукції, решта &ndash; це сировина або продукція первинної переробки. Отже, економіка Росії дуже сильно залежить від коливань світових цін на газ і, особливо, нафту.</p> 
<p class="rvps2">Загалом, більшість країн Європи ставлять за мету побудову суспільств на засадах демократії та повноцінної інтеграції власних економік до світового господарства.</p> 
