<p class="rvps2">Австралія, найменший материк Землі, знаходиться у східній частині Південної півкулі. Його площа з островами становить 7&nbsp;687&nbsp;тис.&nbsp;км2.</p> 
<p class="rvps2">Австралію омивають води Індійського та Тихого океанів. Біля північно-східного її узбережжя знаходиться найбільше на планеті коралове утворення, славнозвісний Великий Бар'єрний риф, що простягається більш ніж на 2 тисячі&nbsp;км і має ширину до 150&nbsp;км.</p> 
<p class="rvps2">Середня висота материка менше 300&nbsp;м, найбільша &ndash; г.&nbsp;Косцюшко (2&nbsp;228&nbsp;м), найменша &ndash; рівень озера Ейр (-16&nbsp;м від рівня моря). На заході континенту знаходиться Західно-австралійське плоскогір'я, що утворилося на докембрійській платформі. На схід від плато &ndash; структури більш молодої палеозойської платформи, окремі частини якої утворилися в епоху байкальської, каледонської та герцинської складчастостей. В основі Центральної низовини &ndash; палеозойська плита, вкрита платформним чохлом. Великий Вододільний хребет являє собою результат гороутворювальних процесів епохи каледонської та герцинської складчастостей. На півдні Центральної низовини є гірське підвищення, яке утворилося в епоху байкальської складчастості. На південному сході Великий Вододільний хребет називається Австралійськими Альпами завдяки мальовничим ландшафтам і певній схожості з Альпами європейськими.</p> 
<p class="rvps2">Значну частину материка займають пустелі. Річкова система розвинена слабо. Майже 60% площі материка - це безстічні області, де простягаються лише сухі річища &ndash; <i>кріки</i>, які наповнюються водою лише після нечастих дощів.</p> 
<p class="rvps2">Найбільша в Австралії за довжиною &ndash; р.&nbsp;Дарлінг (2&nbsp;740&nbsp;км), найбільш повноводна &ndash; р.&nbsp;Мюррей (2&nbsp;570&nbsp;км). Південно-західна частина Австралії &ndash; це край невеликих озер (найбільше &ndash; Ейр), проте всі вони солоні. Тому велике значення мають наявні тут значні запаси підземних вод. На материку відсутні високі молоді гори, тому тут немає вулканів та сучасного зледеніння.</p> 
<p class="rvps2">Австралію майже навпіл розділяє лінія Південного тропіка. Тому це дуже теплий і посушливий материк. На нього впливають, поряд із іншими чинниками, теплі течії. В умовах теплих вод утворюються коралові рифи (Тіморське, Арафурське, Коралове моря). Південне узбережжя материка охолоджується Течією західних вітрів, а південно-західне &ndash; течією, яка утворюється поблизу Антарктиди.</p> 
