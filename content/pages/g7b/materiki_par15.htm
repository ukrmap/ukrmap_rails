<p class="MsoNormal"><b style=""><span style="font-size: 14pt;" lang="RU">§ </span></b><b style=""><span style="font-size: 14pt;">1</span></b><b><span style="font-size: 14pt;">5. Внутрішні води </span></b></p>

<p class="MsoNormal"><b><span style="font-size: 14pt;">&nbsp;</span></b></p>

<p class="MsoNormal"><span style="font-size: 14pt;">1. Пригадайте, що відносять до вод суходолу
(внутрішніх вод).</span></p>

<p class="MsoNormal"><span style="font-size: 14pt;">2. Яка існує залежність між річками і рельєфом?</span></p>

<p class="MsoNormal"><b><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><b style=""><span style="font-size: 14pt; color: rgb(0, 112, 192);">РІЧКИ.</span></b><b style=""><span style="font-size: 14pt;"> </span></b><span style="font-size: 14pt;">В Африці
багато річок. Їх розподіл по материку, живлення та режим залежать від клімату.
В областях з екваторіальним кліматом за рахунок дощів річки повноводні
цілорічно, а в субекваторіальних поясах – тільки влітку. В сухих районах з
тропічним кліматом річок майже немає. Там утворилася <b style="">область внутрішнього стоку</b> – територія, яка не має через річки
зв’язку із Світовим океаном. Нечисленні річки цієї області впадають у безстічні
озера або губляться в пісках – пересихають від великого випаровування води і
просочування її в осадові породи. Від них лишаються тільки сухі русла –<i> </i><b style=""><span style="">ваді
</span></b><span style="">(мал..).<b style=""> </b></span>Вони наповнюються водою раз на
кілька років під час рідкісних дощів. Більшість річок Африки належать до
басейнів Атлантичного та Індійського океанів.</span></p>

<p class="MsoNormal" style="text-align: justify;"><b><i><span style="font-size: 14pt;">Ніл</span></i></b><span style="font-size: 14pt;"> – це найдовша річка не тільки Африки, а й світу (6 671
км). Колись він був загадкою для стародавніх єгиптян. Вони не могли збагнути,
як з безводної пустелі, де не буває дощів і багато води випаровується, може
витікати повноводна річка. Ніл, на подив і захват африканців, розливався
посеред літа, коли стояла найбільша спека. Вони пояснювали це втручанням
надприродних сил і обожнювали річку. Загадку вдалося розгадати у ХУІІІ ст.,
дослідивши її витоки. З’ясувалося, що витоком Нілу є <i style="">річка Кагера, </i>яка<span style="">&nbsp;
</span>починається в екваторіальному поясі на Східноафриканському плоскогір’ї і
яка поповнюється щоденними дощами. Вона несе свої води в озеро Вікторія, а
витікаючи з нього отримує назву <i style="">Білий Ніл</i>.
У верхній течії він має пороги і спадає водоспадами з крутих уступів. Здолавши
плоскогір’я, річка широко розливається на плоскій рівнині і утворює величезні
болота, що тягнуться на сотні кілометрів. Наповнена літніми дощами
субекваторіального поясу, річка несе свої води далі на північ. На межі
тропічного поясу в Білий Ніл впадає головна притока – <i style="">Голубий Ніл</i>, який майже подвоює кількість води. Після їх злиття
річка отримує назву Ніл. Далі на північ, вступаючи у володіння Сахари, на
проміжку 3&nbsp;000 км майже до самого гирла він не приймає жодної великої
притоки. Впадає Ніл у Середземне море, утворюючи величезну дельту завбільшки з
наш Кримський півострів. </span></p>

<p class="MsoNormal" style="text-align: justify;"><span style="font-size: 14pt;">Ніл – єдина річка Африки, що перетинає Сахару і є
джерелом життя у безводній пустелі. Його долина – найбільший оазис, що
тягнеться смугою уздовж берегів. З давніх-давен води Нілу використовувалися для
зрошення полів. Для цього на окремих ділянках будувалися греблі та канали, що
існували тисячоліттями. Створення у наш час Асуанської<span style="">&nbsp; </span>греблі дозволило збільшити площі зрошуваних
земель, покращило умови судноплавства, а збудована електростанція постачає
електроенергію. </span></p>

<p class="MsoBodyTextIndent" style="margin-left: 0cm;"><b><i><span style="font-size: 14pt;" lang="RU">Конго</span></i></b><span style="font-size: 14pt;" lang="RU"> (або <b style=""><i style="">Заїр</i></b>) – найповноводніша<span style="">&nbsp;
</span>і друга за довжиною річка Африки. Її течія описує величезну дугу і двічі
перетинає екватор, де випадає велика кількість опадів. Тому річка повноводна
протягом усього року. Численні притоки, що збирають воду з території площею з
Індію, роблять Конго могутньою. На своєму довгому шляху до Атлантики річка
набирає таку силу, що щосекунди виливає в океан близько 42 тис. тонн води. Від
них морська вода стає прісною на десятки кілометрів від гирла, а потужна течія
помітна і в океані. В цьому вона Конго поступається тільки Амазонці. Вона
протікає уступами плоскогір’їв, де виступи твердих кристалічних порід утворюють
численні пороги та водоспади. </span></p>

<p class="MsoNormal" style="text-align: justify;"><b><i><span style="font-size: 14pt;">Нігер</span></i></b><span style="font-size: 14pt;"> дугою вигинається на північ, підступаючи до Сахари. У
верхній і нижній течії вона порожиста, у гирлі утворює з наносів велику дельту.
Протікаючи на значній ділянці посушливими територіями, річка має велике
значення для зрошення. Річка<b><i> Оранжева</i></b> бере початок у Драконових
горах і впадає в Атлантичний океан. У верхній і середній течії вона утворює
водоспади і має бурхливий гірський характер, а в нижній – спокійний рівнинний.
Перетинаючи область тропічного пустельного клімату, річка часто міліє або майже
пересихає.</span></p>

<p class="MsoNormal" style="text-align: justify;"><b><i><span style="font-size: 14pt;">Замбезі </span></i></b><span style="font-size: 14pt;">– найбільша з річок Африки, які впадають в
Індійський океан. Влітку, в сезон дощів, річка губиться у великих болотах
широкої долини. У верхній течії вона долає численні пороги. На Замбезі
знаходиться один з найбільших у світі водоспадів – <i>Вікторія</i><span style="">.<i> </i></span></span></p>

<p class="MsoNormal" style="text-align: justify;"><i><span style="font-size: 14pt;">&nbsp;</span></i></p>

<p class="MsoNormal" style="text-align: justify;"><i><span style="font-size: 14pt;"><img src="/images/g7b/materiki_files/image126.jpg" v:shapes="_x0000_i1088" height="441" width="661"></span></i></p>

<p class="MsoNormal" style="text-align: justify;"><b style=""><i><span style="font-size: 14pt;">Мал. Подорож
водами Ніґеру</span></i></b></p>

<p class="MsoNormal" style="text-align: justify;"><span style="font-size: 14pt;">&nbsp;</span></p>

<p class="MsoNormal" style="text-align: justify;"><img src="/images/g7b/materiki_files/image041.gif" v:shapes="_x0000_s1052" align="left" height="74" hspace="12" width="58"><i style=""><span style="font-size: 14pt;">Цікава географія</span></i></p>

<p class="MsoNormal" style="text-align: justify;"><b><span style="font-size: 14pt;">Дим, що гримить</span></b></p>

<p class="MsoNormal" style="text-align: justify;"><span style="font-size: 14pt;">У 1855 р. Давид <span style="">Лівінгстон
«відкрив» найбільший в Африці водоспад і дав йому ім’я королеви Англії
Вікторії. А між тим африканці називали його: <b><i style="">Мосі-оа-Тунья </i></b><span style="">&nbsp;</span>– <i style="">Дим, що гримить</i>. </span><span style="">Наближаючись до уступу, велична Замбезі
виглядає спокійною. Та ось її </span>потік завширшки 1&nbsp;600 м раптово
кидається вниз з кам’яного уступу висотою 120 м. <span style="">Хмари дрібних бризок, що здіймаються на 500 м угору, позначають місце
падіння необережної річки.</span> Вода реве у гніві і прямує до вузької
скелястої ущелини.<span style=""> «Я був певен, що ми
перші європейці, які пройшли по Замбезі. Я дав водоспаду англійську назву,
зробивши це тільки раз», – записав Лівінгстон у своєму щоденнику.</span></span></p>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><b><span style="font-size: 14pt; color: rgb(0, 112, 192);">ОЗЕРА.</span></b><span style="font-size: 14pt;"> Більшість озер, особливо великих, зосереджена на
сході Африки. Їх улоговини розташовані у вузьких витягнутих западинах у зоні
Східноафриканських розломів земної кори. Ці озера мають круті береги і великі
глибини. Найглибшим в Африці і другим за глибиною у світі після Байкалу є <b style=""><i style="">озеро</i></b>
<b><i>Танганьїка</i></b> (1 435 м). При ширині 60 км воно тягнеться на 650 км!
Озеро стічне, тому вода в ньому прісна. Воно має унікальний органічний світ і
виключно багате рибою. В озері налічують близько 250 видів риб, більша частина
яких – ендеміки. <b style=""><i style="">Озеро</i></b> <b><i>Ньяса</i></b> так само має видовжену форму і
тектонічне походження. Проте поступається Танганьїці за площею і глибиною.
Озеро прісне і багате рибою. </span></p>

<p class="MsoNormal" style="text-align: justify;"><b style=""><i style=""><span style="font-size: 14pt;">Озеро <span style="">Вікторія</span></span></i></b><span style="font-size: 14pt;"> схоже на море. Воно є найбільшим озером Африки і одним з найбільших за
площею у світі. Озеро утворилося не в розломі, а в прогині платформи. Тому
озеро порівняно неглибоке (до 80 м) і має низовинні береги, сильно розчленовані
затоками і півостровами. Озеро всіяне численними островами. Ураганні вітри, що
часто супроводжують грози, викликають на озері сильні шторми.</span></p>

<p class="MsoNormal" style="text-align: justify;"><span style="font-size: 14pt;">Найдавнішим озером Африки є <b style=""><i style="">озеро Чад</i></b>, що лежить на
південь від Сахари у величезній плоскій западині. Воно є залишком прадавнього
озера, що існувало в минулі геологічні епохи. Озеро мілководне (7 м). У сухий
сезон його площа скорочується вдвічі, а в дощовий знову збільшується. Береги
низовинні, в багатьох місцях заболочені, вкриті заростями очерету та папірусу. </span></p>

<p class="MsoNormal" style="text-align: justify;"><span style="font-size: 14pt;">Роль озер в житті людей велика. Для Африки дуже важлива
їх транспортна роль, оскільки річки «заблоковані» численними порогами. Озера
багаті на рибу і є джерелами рибного промислу. </span></p>

<p class="MsoNormal" style="text-align: justify;"><b><span style="font-size: 14pt; color: rgb(0, 112, 192);">ПІДЗЕМНІ ВОДИ.</span></b><span style="font-size: 14pt;"> Великі запаси підземних вод
зосереджені, як це не дивно, під Сахарою і рівнинами Судану. Водоносні пласти
залягають на глибинах від 20 до 2&nbsp;000 м. Їх значення для забезпечення
населення прісною водою у цих посушливих районах, де майже немає річок і озер,
дуже велике. Для видобування води з-під землі бурять артезіанські свердловини.
У місцях, де підземні води виходять на поверхню у вигляді джерела або де вони
розташовані близько до поверхні, виникають <b style="">оазиси</b>
– ділянки пустель з природною та культурною рослинністю. </span></p>

<p class="MsoNormal"><span style="font-size: 14pt;">&nbsp;</span></p>

<p class="MsoNormal"><span style="font-size: 14pt;"><img src="/images/g7b/materiki_files/image128.jpg" v:shapes="_x0000_i1089" height="440" width="661"></span></p>

<p class="MsoNormal"><b style=""><i style=""><span style="font-size: 14pt;">Мал. Оазис. Нефта,
Туніс</span></i></b></p>

<p class="MsoNormal"><img src="/images/g7b/materiki_files/image010.jpg" v:shapes="_x0000_s1051" align="left" height="98" hspace="12" width="98"><span style="font-size: 14pt;"></span></p>

<p class="MsoNormal"><b style=""><span style="font-size: 14pt;">Запитання і завдання</span></b></p>

<p class="MsoNormal" style="margin-left: 18pt;"><span style="font-size: 14pt;">1. Які природні чинники впливають на розміщення і режим
річок?</span></p>

<p class="MsoNormal" style="margin-left: 18pt;"><span style="font-size: 14pt;">2. Визначте географічне положення річки Конго. Знайдіть
на карті, де вона утворює водоспади. На честь кого вони названі?</span></p>

<p class="MsoNormal" style="margin-left: 18pt;"><span style="font-size: 14pt;">3. Назвіть характерні ознаки річок Африки.</span></p>

<p class="MsoNormal" style="margin-left: 18pt;"><span style="font-size: 14pt;">4. Який існує зв'язок між рельєфом і річками Африки?</span></p>

<p class="MsoNormal" style="margin-left: 18pt;"><span style="font-size: 14pt;">5. Які озера Африки утворилися в зоні Східноафриканських
розломів? Які особливості їх улоговин?</span></p>

<p class="MsoNormal" style="margin-left: 18pt;"><span style="font-size: 14pt;">6. Чому озеро Чад змінює свою площу та обриси?</span></p>

<p class="MsoNormal" style="margin-left: 18pt;"><span style="font-size: 14pt;">7. Користуючись картою, доведіть, що озера Танганьїка,
Вікторія, Ньяса живлять найбільші річки материка.</span></p>

<p class="MsoNormal"><span style="font-size: 14pt;">&nbsp;</span></p>

<p class="MsoNormal" style="text-align: justify;"><b><span style="font-size: 14pt;">ПРИРОДНІ ЗОНИ </span></b></p>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><span style="font-size: 14pt;">Географічне положення Африки, переважання рівнинного
рельєфу і нерівномірний розподіл опадів обумовлюють яскравий прояв широтної
зональності. Подібно до кліматичних поясів, природні зони розташовуються майже
симетрично по відношенню до екватора і чітко повторюються в північній і південній
частинах материка.</span></p>

<p class="MsoNormal" style="text-align: justify;"><span style="font-size: 14pt;">Так, на екваторі виникла зона вологих екваторіальних
лісів, яка змінюється зоною<span style="">&nbsp;
</span>субекваторіальних перемінно-вологих лісів, що поступово переходять у
савани, а ті – у тропічні напівпустелі і пустелі. На крайніх півночі і півдні
материка виникли субтропічні твердолисті ліси і чагарники. </span></p>

<p class="MsoNormal"><b style=""><span style="font-size: 14pt;">&nbsp;</span></b></p>

<p class="MsoNormal"><b style=""><span style="font-size: 14pt;"><img src="/images/g7b/materiki_files/image130.jpg" v:shapes="_x0000_i1090" height="439" width="661"></span></b></p>

<p class="MsoNormal"><b style=""><i><span style="font-size: 14pt;">Мал. В пустелі на сході Марокко</span></i></b></p>

<p class="MsoNormal"><b style=""><span style="font-size: 14pt;">&nbsp;</span></b></p>


<p class="MsoNormal"><span style="font-size: 14pt;" lang="EN-US">&nbsp;</span></p>

