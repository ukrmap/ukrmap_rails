<p class="MsoNormal" style="text-align: justify;"><b style=""><span style="font-size: 14pt;">§ </span></b><b style=""><span style="font-size: 14pt;">56<span style="">. Країни Південної Азії</span></span></b></p>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><span style="font-size: 14pt;">Пригадайте,
хто з європейців відкрив морський шлях до Індії.</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">&nbsp;</span></p>

<p class="MsoNormal" style="text-align: justify;"><span style="font-size: 14pt;">У південній частині Азії розташована <i style="">Індія</i>, яка має широкий вихід до океану, а також високогірні країни <i style="">Бутан</i> та <i style="">Непал</i>, які лежать у Гімалаях і віддалені від океану.</span></p>

<p class="MsoNormal" style="text-align: justify;"><b><span style="font-size: 14pt; color: rgb(0, 112, 192);">ІНДІЯ.</span></b><b><span style="font-size: 14pt;"> </span></b><span style="font-size: 14pt;">Індія – одна з найбільших </span><span style="font-size: 14pt;">за площею країн світу. Вона
займає весь <i style="">півострів Індостан</i> і
прилеглу частину материка. Її береги омивають води <i style="">Індійського океану</i>. У минулому Індія була колонією <i style="">Великої Британії</i>, а нині вона стрімко
розвиває економіку, здійснюючи дослідження навіть у космосі. </span></p>

<p class="MsoNormal" style="text-align: justify;"><b><span style="font-size: 14pt;">Природа</span></b><span style="font-size: 14pt;"> поєднує риси рівнинних і гірських краєвидів. Рівнини – <i style="">плоскогір’я Декан</i> та родюча <i style="">Індо-Гангська низовина</i> – займають більшу
частину країни. На півночі здіймаються найвищі гори Землі – <i style="">Гімалаї</i>. Вони утворилися на стику двох
літосферних плит, тому й нині там бувають землетруси. Індія – одна з
найспекотніших країн світу. Індійці кажуть: „У нас 9 місяців на рік спекотні, а
решта 3 дуже спекотні”. В країні панує субекваторіальний мусонний клімат. Тому
індійський рік ділиться на два сезони – сухий зимовий і вологий літній.
Протягом літніх місяців, коли мусон дме з океану, випадає 80 % річної кількості
опадів. Найбільше – у передгір’ях Гімалаїв. Там у <i style="">селищі Черапунджі</i> знаходиться найвологіше місце земної кулі. Проте
так волого не скрізь – на заході країни, де клімат посушливий, лежить безплідна
<i style="">пустеля Тар</i>. </span></p>

<p class="MsoNormal" style="text-align: justify;"><span style="font-size: 14pt;">Найбільші річки Індії – <i style="">Інд, Ганг, Брахмапутра</i> – мають переважно дощове живлення. Тому в
сезон дощів рівень води в них підвищується на кілька метрів. Нерідко це
призводить до сильних повеней. Індійське прислів’я свідчить: „На березі річки
жити – цілий рік маятися”. Висока вода за кілька діб може перетворити квітучі
поля на суцільне море. </span></p>

<p class="MsoNormal" style="text-align: justify;"><span style="font-size: 14pt;">Колись в Індії було багато перемінно-вологих лісів. Нині
вони вирубані, а на їх місці виникли савани. Колись численні тварини стали
рідкісними, інші – призвичаїлися мешкати поряд з людьми. Особливо поширені
мавпи, які живуть не тільки в лісах, а й у населених пунктах і завдають великої
шкоди садам і городам. Віддавна в Індії приручали диких слонів. Ці велетні
перевозять вантажі та виконують іншу важку роботу в господарстві. </span></p>

<p class="MsoNormal" style="text-align: justify;"><span style="font-size: 14pt;">За кількістю <b style="">населення</b>
Індія посідає друге місце у світі після Китаю. Нині кількість населення
продовжує швидко зростати. Це, в свою чергу, призводить до нестачі
продовольства, тому багато людей живуть за межею бідності. Склад населення
надзвичайно строкатий – люди належать до різних рас і етнічних груп. Індія
вважається найбільш багатонаціональною країною світу. Її народи говорять
сотнями мов і діалектів. Офіційними ж мовами є хінді та англійська. Більшість
населення сповідує <b style="">індуїзм</b> –
стародавню релігію, в якій поклоняються великій кількості богів. Середня
густота населення велика – понад 300 осіб/км<sup>2. </sup>Проте розміщується
воно нерівномірно: у високогір’ях Гімалаїв – лише 2 особи/км<sup>2</sup>, а в
долинах Інду і Гангу – понад 500 осіб/км<sup>2</sup>. В Індії більшість
населення проживає в селах. Найбільші міста – <i style="">Делі</i>, <i style="">Калькутта</i>, <i style="">Бомбей</i>. </span></p>

<p class="MsoNormal" style="text-align: justify;"><span style="font-size: 14pt;">У<b> </b></span><span style="font-size: 14pt;">господарстві країни провідну роль
відіграє не промисловість, а <b style="">сільське
господарство</b>. Традиційно розвинуте рослинництво. У добре зволожених долинах
річок вирощують вологолюбний рис, збираючи по два-три врожаї на рік. Важливими
культурами є пшениця, просо, кукурудза. Земляний горіх – арахіс – вирощується
як олійна культура. Багато збирають бавовнику та цукрової тростини. Індія має
найбільші у світі посівні площі джуту. У передгір’ях і на терасованих схилах
Гімалаїв вирощують чайний кущ. Знаменитий індійський чай, якого налічують понад
300 сортів, відомий в усьому світі. Різноманітні пряності – чорний перець,
імбир, гвоздику, кардамон, за якими століття назад з Європи споряджали кораблі
в далеку і казкову Індію, і нині продають у різні країни світу. Індія –
світовий лідер з вирощування манго і бананів. В Індії більше, ніж у будь-якій
іншій країні світу поголів’я великої рогатої худоби. Проте м’ясо релігія
забороняє вживати в їжу, а корова вважається священною твариною. </span></p>

<p class="MsoNormal" style="text-align: justify;"><span style="font-size: 14pt;">Серед галузей <b style="">промисловості</b>
досить розвинутою є гірничодобувна. На основі видобутку кам’яного вугілля,
залізних і марганцевих руд розвивається чорна металургія, яка виплавляє чавун і
сталь. Алюмінієві та мідні руди – сировина для кольорової металургії.
Багатством Індії є родовища золота та дорогоцінного каміння – алмазів, рубінів,
сапфірів, смарагдів.<span style="">&nbsp; </span>Електроенергію
виробляють здебільшого теплові електростанції. Достатньо високий рівень
розвитку має машинобудування. В країні випускають літаки, судна, вагони,
автомобілі, верстати, двигуни. Здавна високого розвитку набула легка
промисловість, особливо джутова, бавовняна та взуттєва галузі. За виробництвом
бавовняних тканин Індія посідає перше місце у світі. Провідною галуззю харчової
промисловості є цукрова. Індія відома виробництвом лікарських препаратів.</span></p>

<p class="MsoNormal" style="text-align: justify;"><span style="font-size: 14pt;">Основні перевезення вантажів і пасажирів здійснює
автомобільний, залізничний і річковий <b style="">транспорт</b>.
В інші країни Індія продає залізну руду, діаманти, обладнання, бавовняні
тканини, вироби з джуту, шкіри, чай, каву, спеції, рибу і морепродукти. В
економіці країни помітну роль відіграє міжнародний туризм.</span></p>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<table class="MsoNormalTable" style="border-collapse: collapse;" border="0" cellpadding="0" cellspacing="0">
 <tbody><tr style="">
  <td style="width: 104.4pt; padding: 0cm 5.4pt;" valign="top" width="139">
  <p class="MsoNormal" style="text-align: justify;"><b><span style="font-size: 14pt;"><img src="/images/g7b/materiki_files/image481.jpg" v:shapes="_x0000_i1271" height="80" width="120"></span></b></p>
  </td>
  <td style="width: 374.15pt; padding: 0cm 5.4pt;" valign="top" width="499">
  <p class="MsoNormal" style="text-align: justify;"><b><span style="font-size: 14pt;">Площа – 3,3 млн км<sup>2</sup></span></b></p>
  <p class="MsoNormal" style="text-align: justify;"><b><span style="font-size: 14pt;">Населення – 1,1 млрд осіб</span></b></p>
  <p class="MsoNormal" style="text-align: justify;"><b><span style="font-size: 14pt;">Столиця – Нью-Делі</span></b><span style="font-size: 14pt;"></span></p>
  <p class="MsoNormal" style="text-align: justify;"><b><span style="font-size: 14pt;">&nbsp;</span></b></p>
  </td>
 </tr>
</tbody></table>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><img src="/images/g7b/materiki_files/image041.gif" v:shapes="_x0000_s1143" align="left" height="74" hspace="12" width="58"><i style=""><span style="font-size: 14pt;">Цікава географія</span></i><span style="font-size: 14pt;"></span></p>

<p class="MsoNormal" style="text-align: justify;"><span style="font-size: 14pt;">В Індії знаходяться найбільші у світі запаси слюди – мінералу
у вигляді тонесеньких пластинок. Слюда не нагрівається (має високу
термостійкість) і не проводить електричний струм. Тому деталі, виготовлені із
слюди, дістали широке застосування в електроніці та радіотехніці. </span></p>

<p class="MsoNormal" style="text-align: justify;"><span style="font-size: 14pt;">&nbsp;</span></p>

<p class="MsoNormal" style="text-align: justify;"><span style="font-size: 14pt;"><img src="/images/g7b/materiki_files/image483.jpg" v:shapes="_x0000_i1272" height="413" width="623"></span></p>

<p class="MsoNormal" style="text-align: justify;"><b style=""><i style=""><span style="font-size: 14pt;">Мал. Поселення на воді. Індія</span></i></b></p>

<p class="MsoNormal" style="text-align: justify;"><span style="font-size: 14pt;">&nbsp;</span></p>

<p class="MsoBodyTextIndent" style="margin-left: 0cm;"><b style=""><span style="font-size: 14pt; color: rgb(0, 112, 192);">НЕПАЛ.</span></b><span style="font-size: 14pt;"> Якщо подивитися на карту, то
площа Непалу видається малою. Але<span style="">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
</span>так здається тільки тому, що він затиснутий такими гігантами, як <i style="">Індія</i> та <i style="">Китай</i>. Королівство Непал називають країною за сімома замками. І не
тому, що він надзвичайно віддалений від світу, як, наприклад, країни Океанії, а
через те, що лежить на значній висоті, оточений найвищими у світі горами.
Розташовуючись на південних схилах Гімалаїв, Непал є однією з найвисокогірніших
країн світу: 6/7 його території займають лабіринти гірських хребтів. Саме тому
він, на відміну від сусідньої Індії, ніколи не був нічиєю колонією. Загублене в
Гімалаях королівство має імідж загадкової і таємничої країни, яка й сьогодні
продовжує жити життям середніх віків.</span></p>

<p class="MsoNormal" style="text-align: justify;"><b style=""><span style="font-size: 14pt;">Гори</span></b><span style="font-size: 14pt;"> – це візитна картка Непалу.
Гімалайські хребти гігантськими сходами піднімаються з півдня на північ. Із 14
восьмитисячників нашої планети 8 знаходяться в Непалі. Серед них і висотний
полюс планети – <i style="">гора Джомолунгма</i> (8
850 м), розташована на кордоні з Китаєм. Біля підніжжя Гімалаїв вузькою смужкою
тягнуться тераї – рівнина із заболоченими джунглями. </span></p>

<p class="MsoBodyTextIndent" style="margin-left: 0cm;"><span style="font-size: 14pt;">Протяжність Непалу з півдня на північ складає всього 250
км, а різниця коливань по висоті сягає 8 600 м. Тому <b style="">к<span style="">лімат</span></b><span style=""> відзначається великим розмаїттям на
незначних просторах: від </span>субекваторіального мусонного біля підніжжя <span style="">до холодного (аналога арктичного) у
високогір’ях. У країні бананові дерева і північні берези майже сусіди, а
сніжний барс мешкає неподалік від місць, де водяться тигри й носороги. У
Гімалаях, як ви вже знаєте, спостерігається найбільше різноманіття висотних
поясів. Снігова лінія проходить на висоті 4–5 тис. м, тому численні вершини
вкриті снігом і льодом.</span> Нижче від снігової лінії беруть початок <b style="">річки</b>, які перетинають Гімалаї і
прямують на рівнину. Більшість з них мають стрімку, бурхливу течію в глибоких
ущелинах і складні пороги. Надра країни вивчені недостатньо.<span style=""> </span></span></p>

<p class="MsoBodyTextIndent" style="margin-left: 0cm;"><span style="font-size: 14pt;">Етнічний склад <b style="">населення<u>,</u></b>
які в Індії, дуже строкатий. Народи належать до європеоїдної та монголоїдної
рас (мал.). Непал – сільська країна: 95 % її мешканців живе у селах. Міст
небагато. Найбільшим є столиця – <i style="">Катманду</i>,
що має всі ознаки типового азіатського міста: вузькі вулички, скупченість,
бруд, посеред яких численні торгівці і священні корови – усе це нагадує живу
ілюстрацію історичної книжки про середні віки. Однак не все вказує на давнину,
туристам пропонуються<span style="">&nbsp; </span>готелі, оснащені
найсучаснішими зручностями. Непал – країна щиро віруючих людей. Індуїзм, який
сповідують <span style="">90 % населення, </span>за<span style="">декларований </span>державною<span style=""> релігією. Цікаво, що частка його
прихильників тут значно вища, ніж в Індії. Прихильники буддизму складають 5 %. </span></span></p>

<p class="MsoBodyTextIndent" style="margin-left: 0cm;"><span style="font-size: 14pt;">Непал, який називають туристським раєм, – одна з
найбідніших країн світу з малорозвинутим господарством. Відірваність від світу
сприяла тривалому збереженню там феодального устрою і пережитків. <span style="">До 1950 р. в країні не було жодної
автодороги, а перший автомобіль носильники в корзинах принесли по частинах з
Індії.</span> </span></p>

<p class="MsoNormal" style="text-align: justify;"><b style=""><span style="font-size: 14pt;">Сільське
господарство</span></b><span style="font-size: 14pt;">,
яке відіграє основну роль в економіці країни, відстале і малопродуктивне. Воно
базується на ручній праці і примітивній техніці. У міжгірних долинах з родючими
ґрунтами непальці вирощують рис, кукурудзу, пшеницю, сою. Важливими технічними
культурами є джут і цукрова тростина. У високогір’ях для землеробства придатні
лише окремі невеличкі ділянки на скельних уступах. Вирощування
сільськогосподарських культур, здебільшого картоплі та ячменю, там можливе до
висоти 4 000 м. Непальці розводять корів і овець, а у високогір’ях – яків. <span style="">Яки є прекрасними гужовими тваринами</span>
для транспортування вантажів<span style="">, з їх
вовни плетуть циновки та килими, масло палять у жертовних лампах у монастирях і
житлових будинках.</span></span></p>

<p class="MsoBodyTextIndent" style="margin-left: 0cm;"><b style=""><span style="font-size: 14pt;">Промисловість</span></b><span style="font-size: 14pt;"> нерозвинута. Примітивним
способом видобувають кам’яне<span style="">&nbsp; </span>вугілля та
залізну руду. Підприємства виробляють цеглу, джутове волокно, тканини, одяг,
цукор. Розвинуте килимарство, особливо цінуються килими з вовни яків. Гірські
річки володіють колосальним гідропотенціалом, проте поки що використовується
незначна його частка. Залізниці, автошляхи та авіація забезпечують внутрішнє і
зовнішнє сполучення. В інші країни світу Непал продає джут, килими, бавовняний
одяг, лікарські трави.</span></p>

<p class="MsoNormal" style="text-align: justify;"><span style="font-size: 14pt;">Ніякі реформи не змогли зробити того, що за короткий час
зробив у Непалі туристичний бізнес. Уряд держави бере значну плату за сходження
на гімалайські вершини. Обслуговування приїжджих, яке дає чималі за
непальськими мірками доходи, стало основним заняттям місцевого населення. Тому
туризм і альпінізм є основним джерелом грошових надходжень у країну. </span></p>

<p class="MsoBodyTextIndent"><i style=""><span style="font-size: 14pt;">&nbsp;</span></i></p>

<p class="MsoBodyTextIndent"><img src="/images/g7b/materiki_files/image041.gif" v:shapes="_x0000_s1144" align="left" height="74" hspace="12" width="58"><i style=""><span style="font-size: 14pt;">Цікава географія</span></i><span style="font-size: 14pt;"></span></p>

<p class="MsoNormal" style="text-align: justify;"><b style=""><span style="font-size: 14pt;">Альпіністська Мекка</span></b></p>

<p class="MsoNormal" style="text-align: justify;"><span style="font-size: 14pt;">Захмарні вершини Гімалаїв – місця практично недоступні
для людини. Лише одиниці відчайдушних сміливців-альпіністів можуть зійти на
такі висоти. Першу спробу сходження на Джомолунгму люди зробили в 1921 р.
Знадобилося ще 32 роки і гіркий досвід 13 невдалих експедицій, щоб уперше
піднятися на Еверест. У 1953 р. це здійснили альпініст із Нової Зеландії Едмунд
Хілларі та непалець Норгей Тенсінг. У 1999 р. на Еверест зійшли<span style="">&nbsp; </span>українські альпіністи Василь Копитко (Одеса),
Володимир Горбач (Київ) та Владислав Терзеул (Харків).</span></p>

<p class="MsoBodyTextIndent"><i style=""><span style="font-size: 14pt;">&nbsp;</span></i></p>

<p class="MsoBodyTextIndent"><img src="/images/g7b/materiki_files/image041.gif" v:shapes="_x0000_s1145" align="left" height="74" hspace="12" width="58"><i style=""><span style="font-size: 14pt;">Цікава географія</span></i><span style="font-size: 14pt;"></span></p>

<p class="MsoNormal" style="text-align: justify;"><b style=""><span style="font-size: 14pt;">Непальський експорт</span></b></p>

<p class="MsoNormal" style="text-align: justify;"><span style="font-size: 14pt;">Річки разом із мусонними зливами постійно розмивають
ґрунтовий покрив на схилах гір. <span style="">Щорічно
</span>Непал через ерозію та зсуви втрачає тисячі гектарів родючих земель, а <span style="">гірські потоки виносять тисячі кубічних
метрів ґрунту у Ганг. Таким чином змита земля стає „предметом непальського
експорту”. </span></span></p>

<p class="MsoBodyTextIndent"><i style=""><span style="font-size: 14pt;">&nbsp;</span></i></p>

<p class="MsoBodyTextIndent"><img src="/images/g7b/materiki_files/image041.gif" v:shapes="_x0000_s1146" align="left" height="74" hspace="12" width="58"><i style=""><span style="font-size: 14pt;">Цікава географія</span></i><span style="font-size: 14pt;"></span></p>

<p class="MsoNormal" style="text-align: justify;"><b style=""><span style="font-size: 14pt;">Охорона Гімалаїв
обов’язкова </span></b></p>

<p class="MsoNormal" style="text-align: justify;"><span style="font-size: 14pt;">В Непалі туристи зобов’язані суворо дотримуватися
встановлених урядом “Правил підтримки чистоти Гімалаїв”. Зокрема, мандрівники
все, що принесли в гори, – консервні бляшанки, упаковки від продуктів,
відпрацьовані батарейки та інше сміття – повинні забирати з собою вниз. Для
збереження унікальної природи створено 14 національних парків. </span></p>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<table class="MsoNormalTable" style="border-collapse: collapse;" border="0" cellpadding="0" cellspacing="0">
 <tbody><tr style="">
  <td style="width: 68.4pt; padding: 0cm 5.4pt;" valign="top" width="91">
  <p class="MsoNormal" style="text-align: justify;"><b><span style="font-size: 14pt;"><img src="/images/g7b/materiki_files/image485.gif" v:shapes="_x0000_i1273" height="90" width="70"></span></b></p>
  </td>
  <td style="width: 410.15pt; padding: 0cm 5.4pt;" valign="top" width="547">
  <p class="MsoNormal" style="text-align: justify;"><b><span style="font-size: 14pt;">Площа – 147 тис. км<sup>2</sup></span></b></p>
  <p class="MsoNormal" style="text-align: justify;"><b><span style="font-size: 14pt;">Населення – 28,7 млн осіб</span></b></p>
  <p class="MsoNormal" style="text-align: justify;"><b><span style="font-size: 14pt;">Столиця – Катманду</span></b><span style="font-size: 14pt;"></span></p>
  <p class="MsoNormal" style="text-align: justify;"><b><span style="font-size: 14pt;">&nbsp;</span></b></p>
  </td>
 </tr>
</tbody></table>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><img src="/images/g7b/materiki_files/image164.jpg" v:shapes="_x0000_s1142" align="left" height="98" hspace="12" width="98"><b style=""><span style="font-size: 14pt;"></span></b></p>

<p class="MsoNormal" style="text-align: justify;"><b style=""><span style="font-size: 14pt;">Запитання і
завдання</span></b></p>

<p class="MsoNormal" style="margin-left: 36pt; text-align: justify;"><span style="font-size: 14pt;">1. У чому полягають особливості
господарства Індії?</span></p>

<p class="MsoNormal" style="margin-left: 36pt; text-align: justify;"><span style="font-size: 14pt;">2. Зберіть цікаві відомості про
Індію, використовуючи додаткові джерела географічної інформації.</span></p>

<p class="MsoNormal" style="margin-left: 36pt; text-align: justify;"><span style="font-size: 14pt;">3. Які чинники, на вашу думку,
спричиняють відсталість Непалу?</span></p>

<p class="MsoNormal" style="margin-left: 36pt; text-align: justify;"><span style="font-size: 14pt;">4. Як природні умови позначилися
на землеробстві, тваринництві<span style="">&nbsp; </span>та інших
галузях господарства Непалу? </span></p>

<p class="MsoNormal" style="text-align: justify; text-indent: 19.85pt;"><span style="font-size: 14pt;" lang="RU">&nbsp;</span></p>


<p class="MsoNormal"><span style="font-size: 14pt;" lang="EN-US">&nbsp;</span></p>

