<p class="MsoNormal" style="text-align: justify;"><b style=""><span style="font-size: 14pt;">§ </span></b><b style=""><span style="font-size: 14pt;">4<span style="">7. Внутрішні води</span></span></b></p>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<p class="MsoNormal" style="margin-left: 36pt; text-align: justify; text-indent: -18pt;"><span style="font-size: 14pt;"><span style="">1.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span><span style="font-size: 14pt;">Пригадайте, які існують види живлення річок.</span></p>

<p class="MsoNormal" style="margin-left: 36pt; text-align: justify; text-indent: -18pt;"><span style="font-size: 14pt;"><span style="">2.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span><span style="font-size: 14pt;">Які розрізняють льодовики? </span></p>

<p class="MsoNormal" style="text-align: justify;"><span style="font-size: 14pt;">&nbsp;</span></p>

<p class="MsoNormal" style="text-align: justify;"><span style="font-size: 14pt;">Євразія багата на внутрішні води. Але через значні
відмінності у кліматі і рельєфі окремих районів розміщені вони вкрай
нерівномірно. </span></p>

<p class="MsoNormal" style="text-align: justify;"><b><span style="font-size: 14pt; color: rgb(0, 112, 192);">РІЧКИ.</span></b><span style="font-size: 14pt;"> Жоден материк Землі не може зрівнятися з Євразією
за кількістю великих річок. Свої води вони несуть до всіх чотирьох океанів
планети.</span></p>

<p class="MsoNormal" style="text-align: justify;"><span style="font-size: 14pt;">Найбільшими річками <b style=""><i>басейну
Атлантичного океану</i></b><i> </i>є Дунай, Рейн, Ельба, Дніпро. <i><span style="">Рейн</span></i> бере початок в Альпах і
впадає у Північне море. У верхів’ях він має вузьку глибоку долину і швидку,
бурхливу течію. А з виходом на рівнину набуває спокійного рівнинного характеру.
Живиться здебільшого дощовими водами. Повноводний протягом усього року. Рейн –
важливий водний шлях Західної Європи. Річка така забруднена, що отримала назву
„стічна канава Європи”. </span></p>

<p class="MsoNormal" style="text-align: justify;"><i><span style="font-size: 14pt;">Дунай</span></i><span style="font-size: 14pt;"> – друга за довжиною річка Європи
після Волги. Він починається в горах Центральної Європи і впадає у Чорне море, утворюючи
велику дельту. Річка має змішане льодовиково-сніжно-дощове живлення. Вона
судноплавна на всій протяжності і має велике транспортне значення як
міжнародний водний шлях. На жаль, Дунай, як і інші річки Європи, дуже
забруднений. Наш <i><span style="">Дніпро</span></i> –
типова рівнинна річка, яка тече Східноєвропейською рівниною і впадає в Чорне
море. Він утворює широку дельту з численними рукавами і протоками. Його
живлення змішане: снігове, дощове і підземними водами. Повінь настає навесні,
коли тануть сніги, а влітку та взимку рівень води низький.<span style="">&nbsp; </span></span></p>

<p class="MsoNormal" style="text-align: justify;"><span style="font-size: 14pt;">Річки <b style=""><i>басейну
Північного Льодовитого океану</i></b><i> </i>вкриваються кригою на тривалий
час. Головними джерелами їх живлення є сніги і дощі. Навесні, коли сніги
тануть, рівень води піднімається на 10–15 м і річки виходять з берегів.
Причиною такого підйому є різний час скресання криги. Талі води, що прибувають
руслом з півдня, зустрічають крижані затори у гирлі, яке розташоване значно
північніше. Це й спричиняє надмірний підйом рівня води. Найдовшою річкою цього
басейну є <i style="">Лена</i> (4 400 км), найбільшою
за площею басейну – <i style="">Об</i>, а
найповноводнішою – <i style="">Єнісей.</i> На Єнісеї
збудовані потужні гідроелектростанції. <b><i></i></b></span></p>

<p class="MsoNormal" style="text-align: justify;"><span style="font-size: 14pt;">Найбільшими річками <b style=""><i>басейну
Тихого океану </i></b>є Амур, Хуанхе, Янцзи і Меконг. Живляться вони
здебільшого мусонними дощами, тому найбільш повноводні влітку, а межень настає
взимку. Іноді літні повені перетворюються на справжні катастрофи. Так, повені
на <i style="">Хуанхе</i> бувають тричі на рік:
навесні, коли тане сніг у горах; влітку під час мусонних дощів та восени під
час тайфунів. Тому китайці протягом століть споруджували на ній захисні дамби.
Але часто річка прориває їх і затоплює великі площі, знищуючи родючі землі,
руйнуючи міста і села. <i style="">Янцзи</i> –
найдовша і найповноводніша річка Євразії (6 300 км). У верхній і середній течії
вона має гірський характер. У нижній течії морські припливи щодоби зумовлюють
підняття рівня води в ній на 4,5 м. <i><span style="">Меконг</span></i>
у нижній течії розпадається на багато рукавів і утворює велику заболочену
дельту. Завдяки великій родючості ґрунтів вона зайнята рисовими полями. </span></p>

<p class="MsoNormal" style="text-align: justify;"><span style="font-size: 14pt;">Річки <b style=""><i>басейну
Індійського океану</i></b> живляться як за рахунок мусонних дощів, так і
танення снігів та льодовиків у горах. Священна річка індуїстів – <i><span style="">Ганг, </span></i>що починається двома
витоками в Гімалаях, тече Індо-Гангською низовиною і має рівнинний характер
течії. Разом із своєю найбільшою притокою <i style="">Брахмапутрою</i>
при впадінні в Бенгальську затоку він утворює найбільшу у світі дельту. Річка <i><span style="">Інд</span></i> починається в Тибеті. У
верхній течії вона перетинає хребти Гімалаїв і тече в ущелинах, утворюючи
пороги та водоспади. В середній і нижній течії Інд є рівнинною річкою, яка має
велике значення для зрошення і судноплавства. Рівнинні річки <i><span style="">Євфрат</span></i> і <i><span style="">Тигр<b> </b></span></i>за 195 км від гирла
зливаються, утворюючи річку Шатт-ель-Араб (“річка арабів”). Тигр і Євфрат
виносять величезну кількість зруйнованих порід, тому їх дельта висувається в
затоку на 4 км кожні 100 років. Як свідчать історики, у I ст. обидві річки
самостійно впадали в Перську затоку.</span></p>

<p class="MsoNormal" style="text-align: justify;"><span style="font-size: 14pt;">В Євразії утворився великий <b style=""><i style="">басейн внутрішнього стоку</i></b>.
До нього належить найдовша річка Європи – <i><span style="">Волга</span></i> (3 531 км). Вона починається, як і Дніпро, на
Валдайській височині і впадає в Каспійське море. Взимку річка вкривається
стійкою кригою. Живиться переважно талими сніговими водами, тому має весняну
повінь. Волга судноплавна, на ній збудовано багато водосховищ і електростанцій.</span></p>

<p class="MsoNormal" style="text-align: justify;"><i style=""><span style="font-size: 14pt;">&nbsp;</span></i></p>

<p class="MsoNormal" style="text-align: justify;"><i style=""><span style="font-size: 14pt;"><img src="/images/g7b/materiki_files/image406.jpg" v:shapes="_x0000_i1231" height="436" width="661"></span></i></p>

<p class="MsoNormal" style="text-align: justify;"><b style=""><i style=""><span style="font-size: 14pt;">Мал. Міст через Темзу</span></i></b></p>

<p class="MsoNormal" style="text-align: justify;"><i style=""><span style="font-size: 14pt;">&nbsp;</span></i></p>

<p class="MsoNormal" style="text-align: justify;"><img src="/images/g7b/materiki_files/image041.gif" v:shapes="_x0000_s1127" align="left" height="74" hspace="12" width="58"><i style=""><span style="font-size: 14pt;">Цікава географія</span></i><span style="font-size: 14pt;"></span></p>

<p class="MsoNormal" style="text-align: justify;"><b style=""><i style=""><span style="font-size: 14pt;">Міжнародна річка</span></i></b></p>

<p class="MsoNormal" style="text-align: justify;"><span style="font-size: 14pt;">Дунай тече територією дев’яти країн Європи, чотири з них
на його берегах побудували свої столиці – Відень, Будапешт, Братислава,
Белград.</span></p>

<p class="MsoNormal" style="text-align: justify;"><i style=""><span style="font-size: 14pt;">&nbsp;</span></i></p>

<p class="MsoNormal" style="text-align: justify;"><img src="/images/g7b/materiki_files/image158.gif" v:shapes="_x0000_s1128" align="left" height="74" hspace="12" width="58"><i style=""><span style="font-size: 14pt;">Цікава географія</span></i><span style="font-size: 14pt;"></span></p>

<p class="MsoNormal" style="text-align: justify;"><b style=""><i style=""><span style="font-size: 14pt;">Кольорові річки</span></i></b></p>

<p class="MsoNormal" style="text-align: justify;"><span style="font-size: 14pt;">В Азії існує кілька „кольорових” річок. Так, <b><i>Амур</i></b>
у перекладі з монгольської означає <i style="">чорна
річка</i>, <b><i>Янцзи</i></b> у перекладі з китайської – <i style="">блакитна</i>, <b><i>Хуанхе</i></b> –<i style="">жовта</i>.
Хуанхе розмиває лесові суглинки, які надають воді жовтуватого кольору. Звідси
походить назва не тільки річки, а й Жовтого моря, в яке вона впадає.<b><i> </i></b></span></p>

<p class="MsoNormal" style="text-align: justify;"><i style=""><span style="font-size: 14pt;">&nbsp;</span></i></p>

<p class="MsoNormal" style="text-align: justify;"><b><span style="font-size: 14pt; color: rgb(0, 112, 192);">ОЗЕРА.</span></b><b><span style="font-size: 14pt;"> </span></b><span style="font-size: 14pt;">Озера </span><span style="font-size: 14pt;">на материку розміщені
нерівномірно. Багато озер утворилося на півночі Європи, де численні улоговини
земної кори були поглиблені давнім льодовиком. Такі тектонічно-льодовикові
озера мають складні обриси і значні глибини, вони стічні і мають прісну воду.
Так утворилося найбільше озеро Європи – <i><span style="">Ладозьке</span></i>. У міжгірних долинах Центральної Європи льодовики, що
спускалися з гір, утворили досить великі і глибокі льодовикові озера.
Наприклад, <i><span style="">Женевське озеро</span></i>.</span></p>

<p class="MsoNormal" style="text-align: justify;"><span style="font-size: 14pt;">Більшість великих озер Азії, зосереджена не у вологих, а
в посушливих областях. Це пояснюється тим, що сучасні озера успадкували свої
улоговини від давніх, значно більших водойм, які існували колись при більш
вологому кліматі. Такими залишковими озерами є <i style="">Каспійське</i> і <i style="">Аральське</i>,
які за свої значні розміри називають морями<i style="">.
</i><span style="">Каспійське
море</span> – найбільше безстічне солоне озеро на Землі<span style="">. </span>Під час штормів на ньому здіймаються
хвилі заввишки 17 м.<span style=""> Г</span>либина озера-моря також вражає – подекуди<span style="">&nbsp; </span>понад 1 000 м. А солоність вод невелика – 12
‰, що пояснюється впадінням в нього великих і повноводних річок. </span></p>

<p class="MsoNormal" style="text-align: justify;"><span style="font-size: 14pt;">Велике <i style="">озеро Балхаш</i>
цікаве тим, що у західній частині має прісну воду, а у східній – солону.
Пояснюється це тим, що західна частина озера опріснюється водами численних
річок, які туди впадають. </span></p>

<p class="MsoNormal" style="text-align: justify;"><i><span style="font-size: 14pt;">Байкал</span></i><span style="font-size: 14pt;"> – найглибше озеро земної кулі (1
620 м). Його улоговина має тектонічне походження: озеро займає глибокий грабен
– вузьку западину земної кори з крутими схилами. Байкал унікальний не тільки
глибиною. Він має найчистішу прісну воду на планеті, в якій розчинено дуже мало
мінеральних речовин. Цікаво й те, що в озеро впадають сотні річок, а витікає
лише одна – Ангара. Озеро <i><span style="">Мертве
море</span></i> так само розташовується у тектонічній западині. Хоча його
розміри невеликі, проте глибина значна. Улоговина озера, яка лежить на 395 м
нижче рівня Світового океану, є найнижчим місцем земного суходолу.<i style=""> </i>Мертве море<i style=""> –</i> найсолоніше озеро світу, солоність якого досягає 400 ‰.<span style="">&nbsp; </span>Солоність води така велика, що якби вона
висохла, на дні залишився б шар солі завтовшки 21 м. За це озеро дістало назву
– “сільничка світу”. Велика солоність виключає можливість існування живих
істот, тому воно й називається „мертве”.</span></p>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><b><span style="font-size: 14pt;"><img src="/images/g7b/materiki_files/image408.jpg" v:shapes="_x0000_i1232" height="441" width="587"></span></b></p>

<p class="MsoNormal" style="text-align: justify;"><b><i style=""><span style="font-size: 14pt;">Мал. Байкал –
найглибше озеро світу</span></i></b></p>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><b><span style="font-size: 14pt; color: rgb(0, 112, 192);">ПІДЗЕМНІ ВОДИ.</span></b><i><span style="font-size: 14pt;"> </span></i><span style="font-size: 14pt;">Євразія багата на підземні води.
На рівнинах вони залягають у потужних товщах осадових відкладів і мають гарні
смакові якості. Підземні води широко використовуються в густонаселених районах,
де річки й озера забруднені промисловими та побутовими стоками. У пустелях
підземні води нерідко є єдиним джерелом водопостачання. </span></p>

<p class="MsoNormal" style="text-align: justify;"><b style=""><span style="font-size: 14pt; color: rgb(0, 112, 192);">ЛЬОДОВИКИ
І <span style="">БАГАТОРІЧНА МЕРЗЛОТА.</span></span></b><b style=""><span style="font-size: 14pt;"> </span></b><span style="font-size: 14pt;">За площею <b style=""><i style="">гірських
льодовиків</i></b> Євразія посідає перше місце у світі. Вони вкривають високі
вершини Альп, Кавказу, Тянь-Шаню, Гімалаїв. Довжина найбільших з них сягає
кількох десятків кілометрів. Натомість <b style=""><i style="">покривні льодовики</i></b> є лише на
арктичних островах. </span></p>

<p class="MsoNormal" style="text-align: justify;"><b style=""><i style=""><span style="font-size: 14pt;">Багаторічна мерзлота</span></i></b><span style="font-size: 14pt;"> поширена на півночі Євразії, в
Сибіру. Товщі промерзлих порід сягають у глибину на кілька сот метрів. Причиною
цього явища є холодні, малосніжні зими. Улітку верхній шар розтає лише на
глибину 40–150 см. Внаслідок цього утворюються численні невеликі озера у
неглибоких зниженнях поверхні. Шари багаторічної мерзлоти, яка є водотривкою,
надлишкове зволоження та низовинний рельєф призводять значного поширення у
Північній Азії боліт. <span style="">Так, </span>у
тундрі і лісотундрі вони займають 2/3 площі. Багаторічна мерзлота утруднює
будівництво, розвиток землеробства.</span></p>

<p class="MsoNormal" style="text-align: justify;"><img src="/images/g7b/materiki_files/image164.jpg" v:shapes="_x0000_s1126" align="left" height="98" hspace="12" width="98"><b style=""><span style="font-size: 14pt;"></span></b></p>

<p class="MsoNormal" style="text-align: justify;"><b style=""><span style="font-size: 14pt;">Запитання і
завдання</span></b></p>

<p class="MsoNormal" style="margin-left: 18pt; text-align: justify;"><span style="font-size: 14pt;">1. Яке живлення мають річки
басейну Атлантичного океану?</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">2. Який режим властивий річкам,
що впадають у Тихий океан?</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">3. У чому полягають особливості
річок басейну Північного Льодовитого океану?</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">4. Яке походження мають
озера-моря?</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">5. Чому Байкал відзначається
великими глибинами?</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">6. Які причини утворення
багаторічної мерзлоти в Євразії?</span></p>

<p class="MsoNormal"><span style="font-size: 14pt;" lang="RU">&nbsp;</span></p>


<p class="MsoNormal"><span style="font-size: 14pt;" lang="EN-US">&nbsp;</span></p>

