<p class="MsoNormal"><b style=""><span style="font-size: 14pt;">§ 4. Кліматичні пояси і області</span></b></p>

<p class="MsoNormal"><b style=""><span style="font-size: 14pt;">&nbsp;</span></b></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">1.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="">Пригадайте, що називають кліматом.</span></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">2.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="">Назвіть основні кліматотвірні чинники.</span></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">3.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="">За якими ознаками розрізняють основні та перехідні
кліматичні пояси?</span></p>

<p class="MsoBodyText2"><b style=""><span style="">&nbsp;</span></b></p>

<p class="MsoBodyText2"><b style=""><span style="color: rgb(0, 112, 192);">КЛІМАТ І КЛІМАТИЧНІ ПОЯСИ</span></b><span style="color: rgb(0, 112, 192);">.</span><span style=""> З курсу 6 класу ви
же знаєте, що <b>клімат</b> – багаторічний режим погоди, типовий для даної
місцевості. Кліматотвірними чинниками є кількість сонячної енергії, циркуляція
повітряних мас і характер підстильної поверхні. </span></p>

<p class="MsoBodyText2"><b><span style="">Кліматичні
пояси</span></b><span style=""> – широтні смуги, які мають відносно однорідний клімат. Вони
відрізняються один від одного температурою повітря і переважаючими повітряними
масами. Кліматичні пояси змінюються зонально, тобто від екватора до полюсів. У
кожному з <b><i style="">основних кліматичних поясів</i></b>
протягом усього року панує та чи інша повітряна маса – відповідно екваторіальна,
тропічна, помірна, арктична (антарктична). <b><i style="">Перехідні пояси</i></b> називають субпоясами – з латинської “суб”
означає “під”, тобто під основним (субекваторіальний – підекваторіальний,
субтропічний – підтропічний та ін.). У перехідні кліматичні пояси повітряні
маси надходять із сусідніх основних поясів, змінюючись за сезонами: влітку
панує повітряна маса південнішого основного поясу, а взимку – північнішого. </span></p>

<p class="MsoBodyText2"><span style="">У межах кліматичних поясів розрізняють <b>кліматичні області</b> з
різними типами клімату. Кліматичні області формуються під впливом азональних
(не зональних) чинників: підстильної поверхні (коли формується або <b><i style="">континентальний</i></b>, або <b><i style="">морський</i></b> <b><i style="">тип клімату</i></b>), океанічних течій (<b><i style="">клімат західних</i></b> і <b><i style="">східних
узбереж материків</i></b>).</span></p>

<p class="MsoBodyText2"><b style=""><span style="color: rgb(0, 112, 192);">ОСНОВНІ ТИПИ КЛІМАТУ.</span></b><span style=""> На різних широтах
під впливом кліматотвірних чинників формуються різні кліматичні пояси з певним
типом клімату. </span></p>

<p class="MsoBodyText2"><b style=""><i><span style="">Екваторіальний клімат </span></i></b><span style="">формується під
впливом</span><span style="">
<i style="">екваторіальної повітряної маси</i>. Вона
визначає спекотну і вологу погоду протягом року. В екваторіальних широтах
встановлюється низький тиск. Цілорічно тримається висока температура повітря
(+24...+28 <sup>0</sup>С). Річна амплітуда температури зовсім незначна – 1–2 <sup>0</sup>С.
Сильне нагрівання поверхні у цих широтах та інтенсивне підняття теплого повітря
формує потужні купчасто-дощові хмари. Вони щодня приносять зливи з грозами.
Тому опадів протягом року випадає дуже багато – понад 2 000 мм. Характерна й
висока відносна вологість повітря. Пори року при такому кліматі відсутні,
оскільки і температура повітря, і кількість опадів протягом року майже не
змінюються.</span></p>

<p class="MsoBodyText2"><b style=""><i><span style="">Субекваторіальний клімат</span></i></b><span style=""> кожної півкулі
визначається сезонною зміною повітряних мас. Влітку, коли сонце більше освітлює
Північну півкулю, приходить <i style="">екваторіальна
повітряна маса</i> сусіднього (з півдня) екваторіального поясу. Тому влітку
жарко і волого, як в екваторіальному поясі. Взимку, коли сонце більше освітлює
Південну півкулю, на цю територію приходить <i style="">тропічна
повітряна маса</i> сусіднього (з півночі) тропічного поясу. Вона визначає
спекотну і суху погоду. В Південній півкулі все відбувається навпаки. </span></p>

<p class="MsoBodyText2"><b style=""><i><span style="">Тропічний клімат </span></i></b><span style="">дуже спекотний і
сухий. Його формує <i style="">тропічна повітряна
маса</i>, що панує в тропічних широтах. Там встановлюється високий атмосферний
тиск. Температура повітря влітку становить +35 <sup>0</sup>С, а взимку
знижується до +20 <sup>0</sup>С. Добова амплітуда температури дуже велика (40 <sup>0</sup>С).
Практично відсутні хмари і опади. Тому саме у тропічних поясах розташовані
найбільші пустелі світу. </span></p>

<p class="MsoBodyText2"><b style=""><i><span style="">Субтропічний клімат, </span></i></b><span style="">як і
субекваторіальний, </span><span style="">формується під впливом</span><b style=""><i><span style=""> </span></i></b><span style="">сезонної зміни повітряних мас: влітку
надходять жаркі і сухі <i style="">тропічні</i>,
взимку – прохолодні <i style="">помірні</i>. <i>Континентальний
субтропічний </i>клімат – сухий, з жарким літом (+30 <sup>0</sup>С),
прохолодною зимою (0...+5 <sup>0</sup>С). Зволоження недостатнє (300 мм на
рік), тому там поширені пустелі і напівпустелі. На західних узбережжях материків
клімат <i>субтропічний середземноморський</i> з жарким (20 <sup>0</sup>С),
сухим літом та м’якою (10 <sup>0</sup>С) і вологою зимою (500 – 700 мм). На
східних узбережжях клімат <i>мусонний</i> (літо жарке і вологе, зима прохолодна
і суха). </span></p>

<p class="MsoBodyText2"><b style=""><i><span style=""><span style="">&nbsp;</span>Помірний клімат </span></i></b><span style="">формується в
помірних широтах, які отримують вдвічі<span style="">&nbsp;
</span>менше сонячного тепла, ніж тропічні. Це тепло протягом року
розподіляється нерівномірно. Тому виникають пори року: холодна із снігом зима,
тепле літо і тривалі перехідні весна і осінь. При </span><span style="">пануванні </span><span style="">помірних широтах </span><i style=""><span style="">помірних повітряних мас</span></i><span style=""> туди також
проникають <i style="">тропічні</i> та <i style="">арктичні маси</i>. Тому погоди помірного
клімату дуже різноманітні: від теплих і спекотних<span style="">&nbsp; </span>(+22… +30 <sup>0</sup>С) влітку до холодних і
сильно морозних (–5 … –30 <sup>0</sup>С) взимку. Річна амплітуда температури
повітря велика. </span></p>

<p class="MsoBodyText2"><span style="">Головними механізмами переносу повітряних мас є атмосферні вихори –
циклони і антициклони. В центрі циклону формується область низького
атмосферного тиску, тому туди спрямований рух різних за властивостями
повітряних мас. Циклон визначає хмарну, з опадами погоду. В центрі антициклону
формується область високого тиску, відбувається опускання повітря до поверхні
землі. Антициклон формує малохмарну, без опадів, із слабким вітром погоду. В
помірних широтах панують західні вітри, що створюють західне перенесення повітряних
мас. Завдяки цьому Атлантичний океан здійснює такий великий вплив на формування
клімату Європи, що відчутний на відстані до 3 тис. км від його узбережжя.</span></p>

<p class="MsoBodyText2"><b style=""><i><span style="">Субарктичному (субантарктичному) клімату </span></i></b><span style="">властива сезонна
зміна повітряних мас: влітку надходять помірні, взимку – арктичні. Опадів
випадає мало – 200 мм на рік. Поширена багаторічна мерзлота. <i></i></span></p>

<p class="MsoBodyText2"><b style=""><i><span style="">Арктичний (антарктичний) клімат </span></i></b><span style="">дуже холодний. Він
формується в полярних областях, що перебувають в холодному тепловому поясі,
якому властива полярна ніч і полярний день. В полярну ніч сонце не з’являється
над горизонтом і не нагріває поверхню. Настає </span><span style="">тривала, малосніжна і морозна (–40 <sup>0</sup>С)
зима. </span><span style="">В
полярний день, сонце хоч і світить,<span style="">&nbsp;
</span>проте сніг і лід відбивають більшу частину його променів назад в
атмосферу. Тому </span><span style="">літо коротке, сире (з мрякою) і холодне (0… +5 <sup>0</sup>С).</span><span style=""> </span><span style="">Опадів випадає дуже
мало – 100 мм на рік. Суворості клімату додають сильні вітри. Як наслідок там
поширені льодяні пустелі. <i></i></span></p>

<p class="MsoBodyText2"><span style="">Клімат відіграє важливу роль у живій і неживій природі Землі. Він
визначає поширення ґрунтів, рослинності і тваринного світу, стан річок, озер,
морів, льодовиків.</span></p>

<p class="MsoBodyText2"><b><span style="color: rgb(0, 112, 192);">ЯК
ЧИТАТИ КАРТУ КЛІМАТИЧНИХ ПОЯСІВ.</span></b><span style=""><span style="">&nbsp; </span>За
картою кліматичних поясів можна дістати уявлення про розташування на земній
поверхні поясів з однорідним кліматом. На їх простягання вказують смуги різних
кольорів (мал. 11). За картою добре видно, що межі кліматичних поясів проходять
не строго по паралелях, а відхиляються то на північ, то на південь. Це
пояснюється впливом такого кліматотвірного чинника, як підстильна поверхня: океанів,
суходолу, рельєфу, течій, льодовиків.</span></p>

<p class="MsoBodyText2"><span style="">У межах
кліматичних поясів відтінками кольорів виділено кліматичні області. Основні
відомості про клімат того чи іншого кліматичного поясу (пануючі повітряні маси,
температуру повітря, зволоження, вітри) подано в легенді карти.<span style=""> </span></span></p>

<p class="MsoBodyText2"><b><span style="">&nbsp;</span></b></p>

<p class="MsoBodyText2"><b><span style=""> <img src="/images/g7b/vstyp_files/image018.gif" v:shapes="_x0000_i1032"> </span></b></p>

<p class="MsoBodyText2"><b><i><span style="">Мал.
Кліматичні пояси</span></i></b><i><span style=""></span></i></p>

<p class="MsoBodyText2"><i><span style="">&nbsp;</span></i></p>

<p class="MsoBodyText2"><b><span style="">Працюємо з картою</span></b></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">1.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="">Де на Землі розташований
екваторіальний кліматичний пояс? Які там панують повітряні маси? Як при
екваторіальному кліматі змінюються температури повітря та кількість опадів
протягом року?</span></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">2.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="">Що є причиною дуже
спекотного і сухого клімату тропічного поясу?</span></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">3.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="">Між якими кліматичними
поясами розташований субтропічний пояс? Як це впливає на панування в ньому
повітряних мас протягом року?</span></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">4.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="">Які кліматичні області
виділяють в межах помірного поясу? Внаслідок яких чинників клімат помірного
поясу має такі різновиди?</span></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">5.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="">Де поширені арктичний і
антарктичний кліматичні пояси? Який клімат там формується?</span></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">6.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="">У межах яких кліматичних
поясів розташована Африка та Антарктида?</span></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">7.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="">Який кліматичний пояс
займає найбільшу площу в Австралії та Південній Америці?</span></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">8.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style=""><span style="">&nbsp;</span>На якому материку широтне простягання
кліматичних поясів порушене? Чому?</span></p>

<p class="MsoBodyText2" style="margin-left: 36pt; text-indent: -18pt;"><span style=""><span style="">9.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style=""><span style="">&nbsp;</span>В якому кліматичному поясі і кліматичній
області розташована Україна?</span></p>

<p class="MsoNormal" style=""><b style=""><span style="font-size: 14pt;">&nbsp;</span></b></p>

<p class="MsoNormal"><img src="/images/g7b/vstyp_files/image010.gif" v:shapes="_x0000_s1029" align="left" height="98" hspace="12" width="98"> <b style=""><span style="font-size: 14pt;">Запитання і завдання</span></b></p>

<p class="MsoBodyText2"><span style="">1. Які основні чинники формують клімат місцевості?</span></p>

<p class="MsoBodyText2"><span style="">2. Чим основні кліматичні пояси відрізняються від перехідних?</span></p>

<p class="MsoBodyText2"><span style="">3. Охарактеризуйте екваторіальний клімат. Чому на екваторі випадає велика
кількість опадів протягом всього року?</span></p>

<p class="MsoBodyText2"><span style="">4. Чому в тропічному кліматичному поясі поширені пустелі?</span></p>

<p class="MsoBodyText2"><span style="">5. Які повітряні маси панують у субарктичному поясі взимку, а які –
влітку.</span></p>

<p class="MsoBodyText2"><span style="">6. Які відомості дає карта кліматичних поясів?</span></p>

<p class="MsoBodyText2"><span style="">&nbsp;</span></p>


<p class="MsoNormal"><span style="font-size: 14pt;" lang="EN-US">&nbsp;</span></p>

