<p class="MsoNormal" style="text-align: justify;"><b style=""><span style="font-size: 14pt;">§ 3. Будова земної
кори і рельєф</span></b></p>

<p class="MsoNormal" style="text-align: justify;"><span style="font-size: 14pt;">&nbsp;</span></p>

<p class="MsoNormal" style="text-align: justify;"><span style="font-size: 14pt;">1. Пригадайте, що таке земна кора. </span></p>

<p class="MsoNormal" style="text-align: justify;"><span style="font-size: 14pt;">2. Чим материкова кора відрізняється від океанічної?</span></p>

<p class="MsoNormal" style="text-align: justify;"><span style="font-size: 14pt;">3. Які розрізняють форми рельєфу?</span></p>

<p class="MsoNormal" style="text-align: justify;"><span style="font-size: 14pt;">&nbsp;</span></p>

<p class="MsoNormal" style="text-align: justify;"><b style=""><span style="font-size: 14pt; color: rgb(0, 112, 192);">БУДОВА
ЗЕМНОЇ КОРИ.</span></b><span style="font-size: 14pt;"> Як відомо</span><span style="font-size: 14pt;">, <b style="">земна кора</b> <span style="">– це верхній шар нашої планети. Разом з
верхньою частиною мантії вона утворює <b>літосферу</b> – тверду оболонку Землі.
Розрізняють два головні типи земної кори. </span><b style=""><i style="">Материкова земна кора</i></b>
складається з трьох шарів (осадового, гранітного, базальтового). <b style=""><i style="">Океанічна
земна кора</i></b> утворена лише двома шарами (осадовим і базальтовим) і дуже
тонка. Такий тип кори є лише під западинами океанів. </span></p>

<p class="MsoNormal" style="text-align: justify;"><span style="font-size: 14pt;">Учені вважають, що спочатку на нашій планеті утворилася
земна кора океанічного типу. Під впливом процесів, що відбуваються в надрах
Землі, вона потовщувалася і на її поверхні утворилися складки – гірські
ділянки. Протягом мільярдів років земна кора зазнавала тривалих змін:
розламувалася на велетенські скиби, прогиналася западинами, вигиналася горами,
поки не набула сучасного вигляду.</span></p>

<p class="MsoNormal" style="text-align: justify;"><b><span style="font-size: 14pt;" lang="RU">&nbsp;</span></b></p>

<p class="MsoNormal" style="text-align: justify;"><b><span style="font-size: 14pt;" lang="EN-US"><img src="/images/g7b/vstyp_files/image013.gif" v:shapes="_x0000_i1030" height="729" width="978"> </span></b></p>

<p class="MsoNormal" style="text-align: justify;"><b><i style=""><span style="font-size: 14pt;">Мал. Будова земної
кори</span></i></b></p>

<p class="MsoNormal" style="text-align: justify;"><b><i style=""><span style="font-size: 14pt;"><span style="">&nbsp;</span></span></i></b></p>

<p class="MsoNormal" style="text-align: justify;"><b><span style="font-size: 14pt; color: rgb(0, 112, 192);">РУХИ ЛІТОСФЕРНИХ ПЛИТ.</span></b><b><span style="font-size: 14pt;"> </span></b><span style="font-size: 14pt;">Згідно з теорією руху літосферних
плит, що ґрунтується на гіпотезі дрейфу материків, земна кора разом з частиною
верхньої мантії не є суцільним покриттям нашої планети. Вона розбита глибокими
розломами на величезні блоки – літосферні плити.<span style=""> </span>Більшість плит включають як материкову, так і океанічну земну
кору. Їх товщина 60 – 100 км.<span style=""> </span></span></p>

<p class="MsoNormal" style="text-align: justify;"><span style="font-size: 14pt;">Літосферні плити здатні повільно переміщуватися по
в’язкій поверхні мантії (астеносфері), ніби гігантські крижини поверхнею води.
Швидкість їх руху видається мізерною – кілька сантиметрів на рік. Проте цей рух
відбувається протягом сотень мільйонів років, тому плити за такий час
переміщуються на тисячі кілометрів. Отже, сучасне розміщення материків і
океанів – це результат тривалого горизонтального руху літосферних плит. Ці <span style="">рухи також призводять до того, що на стиках
плит в одних місцях відбувається їх зіткнення, а в інших – розсування. </span></span></p>

<p class="MsoNormal" style="text-align: justify;"><span style="font-size: 14pt;">Внаслідок <b><u>зіткнення</u></b>
двох літосферних плит з материковою корою їхні краї разом з усіма
нагромадженими осадовими породами зминаються у складки, породжуючи гірські
хребти. Якщо ж зближуються плити, одна з океанічною, а друга з материковою
корою, то перша прогинається і ніби пірнає під материкову. При цьому
припіднятий край материкової кори зминається в складки, формуючи гори, уздовж
узбереж виникають ланцюги островів і глибоководні жолоби. </span></p>

<p class="MsoNormal" style="text-align: justify;"><span style="font-size: 14pt;">При <b style=""><u>розсуванні</u></b> літосферних плит на їх межах утворюються тріщини.
Таке трапляється здебільшого на дні океанів з тонкою корою – в <b style="">рифтових долинах</b> – поздовжніх ущелинах
(завширшки кілька десятків кілометрів), що розділяють <b style="">серединно-океанічні хребти</b> – величезні підводні гірські споруди.
Тріщинами на поверхню дна піднімається розплавлена магма. При її охолодженні з
магматичних порід виникає смуга молодої земної кори. Вона поступово
розповзається в обидва боки від глибинного розлому, що її породив, нарощуючи
краї літосферних плит. Внаслідок цього океанічне ложе розширюється. На дні
океану працює ніби гігантський конвеєр, що пересуває ділянки з молодою корою
від місця їх зародження до материкових околиць океану. Швидкість їх руху
маленька, а шлях довгий. Тому ці ділянки досягають берегів через 15 – 20 млн
років. Пройшовши цей шлях, вони опускаються в глибоководний жолоб і, пірнаючи
під материк, занурюються в мантію, з якої вони утворилася в центральних
частинах серединно-океанічних хребтів. </span></p>

<p class="MsoNormal" style="text-align: justify;"><b style=""><span style="font-size: 14pt; color: rgb(0, 112, 192);">СТІЙКІ
ТА РУХОМІ ДІЛЯНКИ ЗЕМНОЇ КОРИ.</span></b><b style=""><span style="font-size: 14pt;"> </span></b><span style="font-size: 14pt;">Рухи літосферних плит указують на
те, що на<span style=""> земній </span>поверхні є
відносно стійкі та рухомі ділянки. </span></p>

<p class="MsoNormal" style="text-align: justify;"><span style="font-size: 14pt;">Відносно стійкі ділянки земної
кори називають <b><u>платформами</u></b>. Це найдавніші за віком вирівняні
ділянки </span><span style="font-size: 14pt;">літосферних<span style=""> плит. Вони лежать в основі материків і
океанічних западин. Платформи мають двошарову будову. Нижній ярус – фундамент,
утворений кристалічний магматичними і метаморфічними породами. Верхній –
осадовий чохол, складений осадовими породами, що ніби чохлом накривають зверху
фундамент. Подекуди тверді кристалічні породи фундаменту виступають з-під
пухких осадових порід чохла на поверхню платформи. Такі ділянки називають <b>щитами</b>.
Ділянки ж перекриті чохлом називають – <b>плитами</b> (не плутайте з
літосферними плитами). </span>З<span style="">а
геологічним віком р</span>озрізняють <span style="">давні
і молоді платформи. <b><i style="">Давні платформи</i></b>
</span>утворилися в найдавніші геологічні часи – в архейську і протерозойську
ери, тобто в докембрії. <span style="">Вік їх
фундаменту 1,5 – 4 млрд років. Фундамент <b><i style="">молодих
платформ</i></b> утворився тільки 0,5 млрд років тому.</span></span></p>

<p class="MsoNormal" style="text-align: justify;"><span style="font-size: 14pt;">Між відносно стійкими ділянками земної кори розміщуються
нестійкі зони – <b style=""><u>рухомі</u> <u>пояси</u>.</b>
Вони збігаються з місцями глибинних розломів на суходолі і в океанах (в
серединно-океанічних хребтах і глибоководних жолобах). У цих<span style="">&nbsp; </span>вузьких, але витягнутих на тисячі кілометрів
зонах, скупчені вулкани і часто трапляються землетруси. Тому їх називають <b style=""><i style="">сейсмічними
поясами</i></b>. </span></p>

<p class="MsoNormal" style="text-align: justify;"><b style=""><span style="font-size: 14pt; color: rgb(0, 112, 192);">РОЗМІЩЕННЯ
ФОРМ РЕЛЬЄФУ.</span></b><b style=""><span style="font-size: 14pt;"> </span></b><span style="font-size: 14pt;">Рельєф тісно пов’язаний з будовою
земної кори. Сучасний її зовнішній вигляд формують найбільші форми рельєфу ­­­­­­–
виступи материків і западини океанів, гори і величезні рівнини. Вони утворилися
в результаті рухів літосферних плит. У розміщенні форм рельєфу на поверхні
Землі є певні закономірності. <b style=""></b></span></p>

<p class="MsoNormal" style="text-align: justify;"><span style="font-size: 14pt;">Виступи материків відповідають земній корі материкового
типу, а океанічні западини – областям поширення океанічної кори. Великі рівнини
розміщуються на давніх платформах. <span style="">Від
того на якій ділянці платформи розташована рівнина залежить її висота: на щитах
найчастіше лежать височини і плоскогір’я, на плитах – низовини. </span></span></p>

<p class="MsoNormal" style="text-align: justify;"><span style="font-size: 14pt;">Гори<span style="">&nbsp; </span>суходолу та
серединно-океанічні хребти і глибоководні жолоби на дні океанів розташовуються
у рухомих поясах на межах літосферних плит. На суходолі при зіткненні
літосферних плит породи на їх краях зминаються в складки – утворюється <b style="">область складчастості</b>. При цьому
виникають молоді <b style=""><i style="">складчасті гори</i></b>. Поступово, протягом мільйонів років, вони
руйнуються. Наступні рухи земної кори розломами розбивають їх на окремі брили.
По цих розломах відбувається вертикальне зміщення: якщо одна ділянка
піднімається відносно сусідніх, то утворюється <b style="">горст</b>, якщо опускається – <b style="">грабен</b>.
Так утворюються <b style=""><i style="">складчасто-брилові гори</i></b>. </span></p>

<p class="MsoNormal" style="text-align: justify;"><b style=""><span style="font-size: 14pt; color: rgb(0, 112, 192);">ЗМІНА
РЕЛЬЄФУ.</span></b><b style=""><span style="font-size: 14pt;"> </span></b><span style="font-size: 14pt;">Основною причиною різноманітності
рельєфу є взаємодія внутрішніх і зовнішніх сил, що діють одночасно. </span></p>

<p class="MsoNormal" style="text-align: justify;"><span style="font-size: 14pt;">Внутрішні сили в основному створюють великі форми
рельєфу. Зовнішні ж сили (вивітрювання, робота текучих вод, вітру, підземних
вод, льодовиків, морського прибою) руйнують гірські породи і переносять
продукти руйнування з одних ділянок земної поверхні на інші, де відбувається їх
відкладення і нагромадження. Зміна рельєфу Землі відбувається безперервно.
Змінюються обриси гір, їх висота, вирівнюються горби, заповнюються зниження.
Навіть, хоча й дуже повільно, змінюються обриси материків.</span></p>

<p class="MsoNormal" style="text-align: justify;"><span style="font-size: 14pt;">Рельєф нашої планети формувався тривалий час. При цьому
періоди горотворення чергувалися з періодами менш активних рухів земної кори,
коли гірські масиви руйнувалися зовнішніми процесами і перетворювалися на
рівнини. </span></p>

<p class="MsoNormal" style="text-align: justify;"><b style=""><span style="font-size: 14pt; color: rgb(0, 112, 192);">ЯК
ЧИТАТИ КАРТУ «БУДОВА ЗЕМНОЇ КОРИ».</span></b><b style=""><span style="font-size: 14pt;"> </span></b><span style="font-size: 14pt;">На тематичній карті «Будова
земної кори» показано розташування літосферних плит та напрямки і швидкість їх
руху. На плитах виділено кольором платформи і області складчастості. Вони краще
вивчені і більш достовірно показані на суходолі. <span style="">Як видно з карти, ядра сучасних материків утворюють здебільшого давні
докембрійські платформи. Їх обрамляють молоді платформи та області
складчастості, що утворилися в наступні ери. Часто на карті «Будова земної
кори» </span>наводиться спеціальна шкала – <b style="">геохронологічна
таблиця</b>, що відображає відтинки геологічного часу (геологічні ери,
періоди), яким відповідає певний етап формування земної кори (епохи
горотворення).</span></p>

<p class="MsoNormal" style="text-align: justify;"><span style="font-size: 14pt;">На карті на дні морів і океанів позначено океанічні
платформи, серединноокеанічні хребти, глибоководні жолоби, зони розломів.
Штриховкою та значками відмічені зони землетрусів і вулкани. На м<span style="">ісцезнаходження родовищ різних за походженням
(осадових, магматичних, метаморфічних) корисних копалин вказують типові значки.
</span></span></p>

<p class="MsoNormal" style="text-align: justify;"><b style=""><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><b style=""><span style="font-size: 14pt;"><img src="/images/g7b/vstyp_files/image016.gif" v:shapes="_x0000_i1031" height="136" width="636"> </span></b></p>

<p class="MsoNormal" style="text-align: justify;"><b style=""><i style=""><span style="font-size: 14pt;">Мал. Геохронологічна таблиця</span></i></b></p>

<p class="MsoNormal" style="text-align: justify;"><i style=""><span style="font-size: 14pt;">&nbsp;</span></i></p>

<p class="MsoNormal" style="text-align: justify;"><b style=""><span style="font-size: 14pt;">Працюємо з картою</span></b><span style="font-size: 14pt;"></span></p>

<p class="MsoNormal" style="margin-left: 27pt; text-indent: -18pt;"><span style="font-size: 14pt;"><span style="">1.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="font-size: 14pt;">Назвіть і покажіть великі літосферні плити. Якими типами земної кори вони
утворені?</span></p>

<p class="MsoNormal" style="margin-left: 27pt; text-indent: -18pt;"><span style="font-size: 14pt;"><span style="">2.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="font-size: 14pt;">Визначте, в якому напрямку переміщуються Південноамериканська і
Африканська, Євразійська і Індо-Австралійська плити. </span></p>

<p class="MsoNormal" style="margin-left: 27pt; text-indent: -18pt;"><span style="font-size: 14pt;"><span style="">3.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="font-size: 14pt;">Визначте, які літосферні плити і в яких місцях переміщуються з найбільшою
швидкістю. </span></p>

<p class="MsoNormal" style="margin-left: 27pt; text-indent: -18pt;"><span style="font-size: 14pt;"><span style="">4.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="font-size: 14pt;">Де проходять межі літосферних плит? Які процеси та явища виникають на їх межах?
Поясніть, чому у межах Тихоокеанського вогняного кільця зосереджено 80 % усіх
сучасних вулканів.</span></p>

<p class="MsoNormal" style="margin-left: 27pt; text-indent: -18pt;"><span style="font-size: 14pt;"><span style="">5.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="font-size: 14pt;">Назвіть острови Атлантичного океану, що лежать на межах літосферних плит.
Які острови цього океану розташовані поза їх межами?</span></p>

<p class="MsoNormal" style="margin-left: 27pt; text-indent: -18pt;"><span style="font-size: 14pt;"><span style="">6.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="font-size: 14pt;">Наведіть приклади сусідства глибоководних жолобів і острівних дуг. Які
природні процеси та явища виникають поблизу них?</span></p>

<p class="MsoNormal" style="margin-left: 27pt; text-indent: -18pt;"><span style="font-size: 14pt;"><span style="">7.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="font-size: 14pt;">Які форми рельєфу виникають на межах літосферних плит на суходолі? Наведіть
конкретні приклади.</span></p>

<p class="MsoNormal" style="margin-left: 27pt; text-indent: -18pt;"><span style="font-size: 14pt;"><span style="">8.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="font-size: 14pt;">Назвіть давні (докембрійські) платформи. </span></p>

<p class="MsoNormal" style="margin-left: 27pt; text-indent: -18pt;"><span style="font-size: 14pt;"><span style="">9.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp;
</span></span></span> <span style="font-size: 14pt;">Області складчастості яких періодів є на Євразійській плиті?</span></p>

<p class="MsoNormal" style="text-align: justify;"><img src="/images/g7b/vstyp_files/image017.gif" v:shapes="_x0000_s1028" align="left" height="98" hspace="12" width="98"> <b style=""><span style="font-size: 14pt;"></span></b></p>

<p class="MsoNormal" style="text-align: justify;"><b style=""><span style="font-size: 14pt;">Запитання і
завдання</span></b></p>

<p class="MsoNormal" style="margin-left: 18pt; text-align: justify;"><span style="font-size: 14pt;">1. Чим земна кора материкового
типу відрізняється від кори океанічного типу?</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">2. Якими є наслідки зближення і
розсування літосферних плит?</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">3. Яку будову має платформа? Які
розрізняють платформи за віком? Назвіть, користуючись картою „Будова земної
кори”, найбільші давні та молоді платформи.</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">4. Визначте за картою, де
розташовані серединноокеанічні хребти, ланцюги островів та глибоководні жолоби.</span></p>

<p class="MsoNormal" style="margin-left: 36pt; text-align: justify; text-indent: -18pt;"><span style="font-size: 14pt;"><span style="">5.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp; </span></span></span> <span style="font-size: 14pt;">Які існують закономірності у
розміщенні форм рельєфу?<span style="">&nbsp; </span></span></p>

<p class="MsoNormal" style="text-align: justify;"><b style=""><span style="font-size: 14pt;">&nbsp;</span></b></p>


<p class="MsoNormal"><span style="font-size: 14pt;" lang="EN-US">&nbsp;</span></p>

<p class="MsoNormal"><span style="font-size: 14pt;">&nbsp;</span></p>

