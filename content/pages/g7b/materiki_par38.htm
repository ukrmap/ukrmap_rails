<p class="MsoNormal" style="text-align: justify;"><b style=""><span style="font-size: 14pt;">§ </span></b><b><span style="font-size: 14pt;">38.
Клімат </span></b></p>

<p class="MsoNormal" style="text-align: justify;"><b><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><span style="font-size: 14pt;">1. Пригадайте, як вливає велика протяжність материка на
формування його кліматичних умов.</span></p>

<p class="MsoNormal" style="text-align: justify;"><span style="font-size: 14pt;">2. Які течії проходять поблизу берегів Північної Америки?</span></p>

<p class="MsoNormal" style="text-align: justify;"><span style="font-size: 14pt;">&nbsp;</span></p>

<p class="MsoNormal" style="text-align: justify;"><b><span style="font-size: 14pt; color: rgb(0, 112, 192);">КЛІМАТОТВІРНІ ЧИННИКИ</span></b><span style="font-size: 14pt; color: rgb(0, 112, 192);">.</span><span style="font-size: 14pt;"> Значна протяжність Північної
Америки з півночі на південь породжує суттєві відмінності в <b style="">кількості сонячної<u> </u>енергії</b>, яку
дістає земна поверхня. Найменшу її кількість отримує північна частина материка,
тому температури повітря там протягом більшої частини року від’ємні. Найбільша
кількість сонячної енергії надходить у південні райони Північної Америки, тому
там тепло і влітку, і взимку.</span></p>

<p class="MsoNormal" style="text-align: justify;"><span style="font-size: 14pt;">Великий влив на формування клімату здійснює <b style="">циркуляція повітряних мас</b>. Над
материком панують холодні і сухі арктичні повітряні маси, помірні
(континентальні і морські) і тропічні. У їх переміщенні велику роль відіграють
північно-східні полярні вітри, західні вітри помірних широт і північно-східні
пасати. Проте вплив західного переносу повітряних мас з Тихого океану
обмежується лише узбережжям і західними схилами Кордильєр. Натомість холодні
арктичні маси безперешкодно можуть проникати далеко на південь, а теплі
тропічні з півдня – далеко на північ.</span></p>

<p class="MsoNormal" style="text-align: justify;"><span style="font-size: 14pt;">Зустріч різних повітряних мас, що мають великі
температурні відмінності, породжує смерчі (торнадо). <b style="">Торнадо</b> – це потужний атмосферний вихор, що виникає між грозовою
хмарою і землею. Він має вигляд темного стовпа повітря, що крутиться, з
воронкоподібним розширенням зверху і знизу.<span style=""> Повітря в торнадо обертається зі швидкістю 100 м/с і піднімається по
спіралі вгору, втягуючи пил, воду, а іноді й досить крупні предмети. </span></span></p>

<p class="MsoNormal" style="text-align: justify;"><span style="font-size: 14pt;">На півдні формуються <b style="">тропічні
циклони</b> <b style="">(урагани)</b> – дуже потужні
атмосферні вихори, що <span style="">зароджується в
тропічних широтах над теплими ділянками океану. У центрі циклону знаходиться
область зниженого атмосферного тиску. Повітря стрімко обертається довкруж його
центра і піднімається вгору. Внаслідок цього утворюються потужні
купчасто-дощові хмари, де вирують зливи і грози.<span style="">&nbsp; </span>Швидкість вітру в циклоні сягає 200 км/год. У
самому ж центрі тропічного циклона виникає „око бурі” – область прояснення
діаметром 20–30 км, де вітру майже немає. </span>Ураган швидко переміщуються на
суходіл (із швидкістю 400 км за добу). Він приносить такі зливи, що нагадують
водоспад. Тільки за одну добу може випасти стільки опадів, скільки в помірних
широтах за цілий рік. Ураганний вітер здіймає велетенські океанічні хвилі
заввишки з 5-поверховий будинок. Вони обрушуються на узбережжя, викликаючи
повені, страшні руйнування, загибель людей. <span style=""></span></span></p>

<p class="MsoNormal" style="text-align: justify;"><b style=""><span style="font-size: 14pt;">Підстильна поверхня</span></b><span style="font-size: 14pt;"> – рельєф і океанічні течії – впливають на розподіл тепла і вологи на
материку. Через рівнинний рельєф на більшій частині материк відкритий впливові
Північного Льодовитого океану і Атлантики. Натомість високі Кордильєри на
заході утруднюють проникнення вологих повітряних мас з Тихого океану. На клімат
узбереж впливають течії: теплі (<i style="">Гольфстрім,
Аляскинська</i>) здійснюють отеплюючий уплив, холодні (<i style="">Каліфорнійська, Лабрадорська</i>) – охолоджуючий. </span></p>

<h1><span style="">&nbsp;</span></h1>

<p class="MsoNormal"><span style="font-size: 14pt;"><img src="/images/g7b/materiki_files/image337.jpg" v:shapes="_x0000_i1196" height="764" width="602"></span></p>

<p class="MsoNormal"><b style=""><i style=""><span style="font-size: 14pt;">Мал. Кліматична
карта Північної Америки</span></i></b></p>

<p class="MsoNormal"><img src="/images/g7b/materiki_files/image041.gif" v:shapes="_x0000_s1106" align="left" height="74" hspace="12" width="58"><span style="font-size: 14pt;"></span></p>

<h1><span style="">Цікава географія</span></h1>

<h1><i style=""><span style="font-weight: normal;">Лиховісна «Катрина»</span></i></h1>

<p class="MsoNormal" style="text-align: justify;"><span style="font-size: 14pt;">З ХХ ст. щоб зручніше було
обмінюватися інформацією про урагани, найсильнішим тропічним циклонам
метеорологи дають імена: циклонам північної півкулі – жіночі, а південної
півкулі – чоловічі. </span><span style="font-size: 14pt;">“Урожайним” на тропічні циклони був 2005 р. Одним із <span style="">найжорстокіших ураганів того року, що
обрушився на узбережжя Мексиканської затоки, була “Катрина”. Люди з узбережжя
були евакуйовані у безпечні місця. Та, незважаючи на застережливі заходи,
руйнування і жертви серед населення були дуже великі.</span></span><span style="font-size: 14pt;" lang="EN-US"></span></p>

<p class="MsoNormal" style="text-align: justify;"><span style="font-size: 14pt;" lang="EN-US">&nbsp;</span></p>

<p class="MsoNormal" style="text-align: justify;"><span style="font-size: 14pt;" lang="EN-US"><img src="/images/g7b/materiki_files/image339.jpg" v:shapes="_x0000_i1197" height="435" width="652"></span></p>

<p class="MsoNormal"><b><i style=""><span style="font-size: 14pt;" lang="RU">Мал. Природн</span></i></b><b><i style=""><span style="font-size: 14pt;">и</span></i></b><b><i style=""><span style="font-size: 14pt;" lang="RU">й
міст. Національний парк</span></i></b><b><i style=""><span style="font-size: 14pt;"> в Канаді</span></i></b></p>

<p class="MsoNormal" style="text-align: justify;"><i style=""><span style="font-size: 14pt;" lang="RU">&nbsp;</span></i></p>

<p class="MsoNormal" style="text-align: justify;"><b><span style="font-size: 14pt; color: rgb(0, 112, 192);">СЕЗОНИ РОКУ</span></b><span style="font-size: 14pt; color: rgb(0, 112, 192);">.</span><span style="font-size: 14pt;"> <b style=""><span style="">Взимку</span></b><span style=""> </span>материк сильно вихолоджується. За
північнім полярним колом панує полярна ніч. Середня температура січня у
північних районах становить –30…–40 <sup>0</sup>С. Холодне повітря проникає
далеко на південь. Проте в південних районах материка температура в січні
складає +16… +24 <sup>0</sup>С. Іноді холодні арктичні повітряні маси можуть
просуватися аж до узбережжя Мексиканської затоки, тоді на півдні бувають
морози, які супроводжуються снігопадами. Нерідко таке короткочасне зниження
температури призводить до втрати врожаю апельсинів і персиків або й вимерзання
самих дерев. Буває й навпаки – тепле повітря з півдня поширюється далеко на
північ, приносячи відлигу. </span></p>

<p class="MsoNormal" style="text-align: justify;"><b style=""><span style="font-size: 14pt;">Влітку</span></b><b style=""><span style="font-size: 14pt;"> </span></b><span style="font-size: 14pt;">північні райони материка
прогріваються мало, і середня температура липня складає лише +4 <sup>0</sup>С,
а в Гренландії зберігаються від’ємні температури. В середній смузі температура
дорівнює +20 <sup>0</sup>С, а на півдні +24 <sup>0</sup>С. Найвищі температури
спостерігаються в південно-західній частині Північної Америки. Рекордно висока
для Північної Америки температура повітря + 56,7 <sup>0</sup>С зареєстрована в
Долині смерті.</span></p>

<p class="MsoNormal" style="text-align: justify;"><span style="font-size: 14pt;">Найбільша кількість опадів випадає на північно-західних
схилах <i style="">Кордильєр</i> завдяки впливу
теплої <i style="">Аляскинської течії</i> (до
3&nbsp;000 мм за рік). Рясні дощі випадають й на півдні та північному сході (до
2&nbsp;000 мм за рік). Мало опадів випадає на південному заході, півночі
материка і в міжгірних улоговинах.</span></p>

<p class="MsoNormal" style="text-align: justify;"><b><span style="font-size: 14pt; color: rgb(0, 112, 192);">КЛІМАТИЧНІ ПОЯСИ І ТИПИ КЛІМАТУ.</span></b><b><span style="font-size: 14pt;"> </span></b><span style="font-size: 14pt;">Північна Америка лежить в шести
кліматичних поясах, у межах яких сформувалися кілька кліматичних областей. </span></p>

<p class="MsoNormal" style="text-align: justify;"><span style="font-size: 14pt;">У <b style=""><i>арктичному
поясі</i></b> цілорічно панують сухі та холодні арктичні повітряні маси і
північно-східні полярні вітри. Зима довга і дуже холодна, середні температури
повітря сягають –40 <sup>0</sup>С. Влітку зберігається холодна погода з
температурами до +5 <sup>0</sup>С, в серпні вже випадає сніг. Кількість опадів
невелика – до 250 мм за рік, тому там не буває великих снігових заметів. Сильні
пориви вітру спричиняють метелицю. Арктичний клімат дуже суворий саме внаслідок
поєднання низьких температур із сильними вітрами.</span></p>

<p class="MsoNormal" style="text-align: justify;"><span style="font-size: 14pt;">У <b style=""><i>субарктичному
поясі</i></b> повітряні маси змінюються за сезонами: взимку панують арктичні,
влітку – помірні. Тому зима так само холодна і тривала з температурами до – 30 <sup>0</sup>С.
Літо прохолодне(до +10 <sup>0</sup>С), але більш тривале, ніж в арктичному
поясі. Кількість опадів збільшується до 350 мм за рік.</span></p>

<p class="MsoNormal" style="text-align: justify;"><span style="font-size: 14pt;">У <b style=""><i>помірному
поясі</i></b> цілорічно панують помірні повітряні маси і західні вітри. Зима
холодна,<span style="">&nbsp; </span>літо помірно тепле. Внаслідок
значної протяжності поясу із заходу на схід в його межах існують кліматичні
відмінності, тому виділяють три кліматичні області. На заході сформувалася <i style="">область морського клімату</i> з м’якою зимою
і прохолодним літом та найбільшою кількістю опадів (понад 2&nbsp;000 мм). На
сході сформувалася <i style="">область мусонного
клімату</i> з прохолодним літом. Внутрішні райони – це <i style="">область континентального клімату</i> з холодною зимою до – 25 <sup>0</sup>С
і теплим літом<span style="">&nbsp; </span>до +20 <sup>0</sup>С та
найменшою у поясі кількістю опадів. </span></p>

<p class="MsoNormal" style="text-align: justify;"><span style="font-size: 14pt;">У <b style=""><i>субтропічному
поясі</i></b> взимку панують помірні повітряні маси, влітку – тропічні.
Внаслідок значної протяжності поясу із заходу на схід в ньому, як і в
помірному, спостерігаються значні кліматичні відмінності. В <i style="">середземноморській області</i> зима волога і
порівняно тепла, літо тепле і сухе. У <i style="">континентальній
області</i> і взимку, і влітку панує сухе повітря, зимові температури
перевищують 0 <sup>0</sup>С, літні становлять +25 <sup>0</sup>С. В <i style="">області мусонного клімату</i> влітку мусон,
що дме з Атлантичного океану, приносить рясні дощі, взимку мусон, що дме з
материка в бік океану, приносить на узбережжя сухе і холодне повітря з
внутрішніх районів. </span></p>

<p class="MsoNormal" style="text-align: justify;"><span style="font-size: 14pt;">У <b style=""><i>тропічному
поясі</i></b> клімат тихоокеанського і атлантичного узбереж також
відрізняється. На заході сформувалася <i style="">область</i>
<i style="">пустельного</i> <i style="">клімату</i>. Там спекотно і сухо, не зважаючи на панування морського
повітря. Це пояснюється впливом холодної Каліфорнійської течії, яка охолоджує
повітря і перешкоджає утворенню дощових хмар. На сході виникла <i style="">область</i> <i style="">вологого клімату </i>– спекотний і вологий внаслідок дії пасатів, які
несуть дощі і влітку, </span></p>

<p class="MsoNormal" style="text-align: justify;"><span style="font-size: 14pt;">У <b style=""><i>субекваторіальному
поясі</i></b> клімат постійно спекотний і вологий. Влітку туди надходять
екваторіальні повітряні маси з півдня і приносять велику кількість вологи з
Тихого океану. Взимку теплі і вологі повітряні маси приходять разом з
північно-східними пасатами з Карибського моря.<span style="">&nbsp;
</span></span></p>

<p class="MsoNormal" style="text-align: justify;"><b style=""><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><b style=""><span style="font-size: 14pt;"><img src="/images/g7b/materiki_files/image341.jpg" v:shapes="_x0000_i1198" height="491" width="600"></span></b></p>

<p class="MsoNormal" style="text-align: justify;"><b style=""><i style=""><span style="font-size: 14pt;">Мал. Кліматичні пояси та області Північної Америки</span></i></b></p>

<p class="MsoNormal" style="text-align: justify;"><b style=""><span style="font-size: 14pt;">&nbsp;</span></b></p>

<p class="MsoNormal" style="text-align: justify;"><b style=""><span style="font-size: 14pt;">Працюємо з картою</span></b></p>

<p class="MsoNormal" style="margin-left: 36pt; text-align: justify; text-indent: -18pt;"><span style="font-size: 14pt;"><span style="">1.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp; </span></span></span><span style="font-size: 14pt;">В яких кліматичних поясах
розташована Північна Америка?</span></p>

<p class="MsoNormal" style="margin-left: 36pt; text-align: justify; text-indent: -18pt;"><span style="font-size: 14pt;"><span style="">2.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp; </span></span></span><span style="font-size: 14pt;">Який з кліматичних поясів займає
найбільшу площу?</span></p>

<p class="MsoNormal" style="margin-left: 36pt; text-align: justify; text-indent: -18pt;"><span style="font-size: 14pt;"><span style="">3.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp; </span></span></span><span style="font-size: 14pt;">Які кліматичні пояси поділяються
на кліматичні області?</span></p>

<p class="MsoNormal" style="margin-left: 36pt; text-align: justify; text-indent: -18pt;"><span style="font-size: 14pt;"><span style="">4.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp; </span></span></span><span style="font-size: 14pt;">Які кліматичні області
розрізняють в помірному поясі? Чим різняться кліматичні умови цих областей?</span></p>

<p class="MsoNormal" style="margin-left: 36pt; text-align: justify; text-indent: -18pt;"><span style="font-size: 14pt;"><span style="">5.<span style="font: 7pt &quot;Times New Roman&quot;;">&nbsp;&nbsp;&nbsp;&nbsp; </span></span></span><span style="font-size: 14pt;">Як розподіляються опади
територією материка. Де й чому їх випадає найбільше?</span></p>

<p class="MsoNormal" style="margin-left: 18pt; text-align: justify;"><img src="/images/g7b/materiki_files/image214.jpg" v:shapes="_x0000_s1105" align="left" height="98" hspace="12" width="98"><span style="font-size: 14pt;"></span></p>

<p class="MsoNormal" style="text-align: justify;"><b style=""><span style="font-size: 14pt;">Запитання і
завдання</span></b></p>

<p class="MsoNormal" style="margin-left: 18pt; text-align: justify;"><span style="font-size: 14pt;">1. Які райони Північної Америки
отримують найбільшу кількість сонячної енергії, а які – найменшу? Чому?</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">2. Які повітряні маси формують
клімат Північної Америки і які вітри їх переміщують?</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">3. Який вплив на циркуляцію
повітряних мас здійснюють великі форми рельєфу?</span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">4. В яких районах Північної
Америки існує загроза появи тропічних циклонів? </span></p>

<p class="MsoNormal" style="margin-left: 18pt; text-align: justify;"><span style="font-size: 14pt;">5. Поясніть причини формування
кліматичних областей в межах одного кліматичного поясу?</span></p>

<p class="MsoNormal" style="text-align: justify;"><b style=""><span style="font-size: 14pt;">&nbsp;</span></b></p>


<p class="MsoNormal"><span style="font-size: 14pt;" lang="EN-US">&nbsp;</span></p>

