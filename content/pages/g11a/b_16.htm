<p class="rvps2">Основними <b><i>паливними ресурсами</i></b> в світі є нафта, природний газ, кам&rsquo;яне та буре вугілля. Загальна площа вугільних басейнів і родовищ сягає 15% земного суходолу. Світові вугільні ресурси в основному сконцентровані в Північній півкулі і утворюють величезні за площею басейни (назви 10 найбільших басейнів кам&rsquo;яного та бурого вугілля підписані на карті).</p> 
<p class="rvps2">Нафту та газ видобувають у 80-ти країнах світу. Але саме в країнах Близького та Середнього Сходу зосереджено більше половини світових розвіданих запасів нафти і третина світових запасів газу. Значні запаси нафти є також в Південній Америці, Південно-Східній Азії, Північній Африці. Серед країн найбільші запаси газу має Росія, нафти &ndash; Саудівська Аравія. 
<p class="rvps2">Паливні ресурси, як і інші мінеральні ресурси є вичерпними і невідновлювальними. При існуючих темпах використання їх запаси швидко вичерпаються, тому виникає потреба у пошуку та використанні інших, нетрадиційних видів енергоресурсів. Зараз у світі вже використовуються енергія вітру, енергія припливів та відпливів, сонячна та геотермальна енергія. На карті подано також інформацію й про геотермальні ресурси Землі, що розвідані в 50-ти країнах світу. Особливо значними вони є в районах з підвищеною сейсмічною та вулканічною активністю, в так званих геотермальних поясах. Геотермальні джерела, які містять сухий пар, використовують для спорудження <i>геотермальних електростанцій</i>. Перші ГеоТЕС були побудовані в Італії. Зараз вони діють у США, Мексиці, Японії, Росії, Канаді, Швейцарії, Новій Зеландії. В США, в штаті Каліфорнія працює найпотужніша в світі ГеоТЕС Geysers. Значно ширше використовується тепло земних надр для теплопостачання. Так, столиця Ісландії Рейк&rsquo;явік, починаючи від 1930 р., використовує геотермальне тепло в системах опалення. 
