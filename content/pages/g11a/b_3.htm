<p class="rvps2">Політична карта світу відображає розміщення держав та залежних територій, показує існуючі кордони, столиці держав та найбільші міста планети. У світі близько 240 країн і територій. Із них біля 200 &ndash; суверенні держави, тобто політично незалежні країни. <i>Країна</i> &ndash; це територія з визначеними кордонами та населенням, що в політико-географічному відношенні може мати державний суверенітет (незалежність) або бути залежною. У світі існує ще понад 40 залежних територій (колоній), кожна з яких знаходиться під політичним чи військовим контролем однієї із суверенних держав. Частка залежних територій за площею і населенням становить менше 2&nbsp;%.</p> 
<p class="rvps2">Постійно змінюючись ПКС пройшла тривалий шлях від формування перших держав до сьогодення. Цей проміжок умовно розбивають на 4 періоди:</p> 
<p class="rvps2"><i>античний (до V</i><i>&nbsp;</i><i>ст.)</i></p> 
<p class="rvps2"><i>середньовічний (V-XV&nbsp;ст.) </i></p> 
<p class="rvps2"><i>колоніальний (XV-початок ХХ</i><i>&nbsp;</i><i>ст.) </i></p> 
<p class="rvps2"><i>новітній (ХХ-початок ХХІ</i><i>&nbsp;</i><i>ст.) </i></p> 
<p class="rvps2">Для того, щоб уявити процес формування ПКС у новітній період, подано три карти:</p> 
<p class="rvps2"><b><i>Світ у 1914</i></b><b><i>&nbsp;</i></b><b><i>р. </i></b></p> 
<p class="rvps2"><b><i>Світ у 1961</i></b><b><i>&nbsp;</i></b><b><i>р. </i></b></p> 
<p class="rvps2"><b><i>Політична карта світу</i></b></p> 
<p class="rvps2">Карта <b><i>Світу 1914</i></b><b><i>&nbsp;</i></b><b><i>р. </i></b>показує, яким був світ перед Першою світовою війною: на той час існувало лише 55 суверенних держав і величезні колоніальні імперії Франції, Великої Британії, Португалії; Австро-Угорська, Османська, Німецька та Російська імперії. 
<p class="rvps2">На карті <b><i>Світ в 1961&nbsp; р.</i></b> враховано зміни, що відбулися на ПКС після двох Світових воєн і руйнування колоніальних імперій. В середині ХХ&nbsp;ст. на місці колишніх колоній постало понад сто незалежних держав в Азії, Африці, Латинській Америці та в Океанії.</p> 
<p class="rvps2">Порівнюючи ці карти, можна пересвідчитись у безперервності процесів, що супроводжують історію людства. З часом з&lsquo;являлись і зникали величні цивілізації, поставали та руйнувались могутні імперії, а колись другорядні колонії перетворювались на впливові держави.</p> 
<p class="rvps2">Найбільшою державою за кількістю населення є Китай (понад 1,35&nbsp;млрд чоловік), світовим лідером за приростом населення є Індія: населення країни щороку збільшується, приблизно, на 15&nbsp;млн. Монголія &ndash; найбільша за площею держава, що не має виходу до моря. Окрім таких велетнів, як Росія, Китай, Індія, США на планеті є держави, які площею та кількістю населення не відрізняються від звичайних міст (Андорра, Монако, Сан-Марино). А найменша держава Ватикан має площу всього 0,44 км<sup>2 </sup>(для порівняння, площа Києва понад 800&nbsp;км<sup>2</sup>). 
