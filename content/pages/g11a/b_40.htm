<p class="rvps2">Дана карта є доповненням до карти <i>Екологічні проблеми</i>. ЇЇ можна використати при характеристиці проблеми забруднення природного середовища, зокрема забруднення атмосфери і явища парникового ефекту. Суть парникового ефекту полягає в тому, що атмосфера майже повністю пропускає сонячну радіацію до Землі. Значна ж частина відбитої від земної поверхні радіації (переважно це проміння інфрачервоного спектру) затримується атмосферними газами біля поверхні планети. Таким чином створюється надмірне нагрівання, найбільш негативними наслідками якого є танення льодовиків, підняття рівня Світового океану і, як наслідок, затоплення прибережних територій.</p> 
<p class="rvps2">Основними забруднювачами атмосфери є газоподібні домішки (двооксид вуглецю, метан, оксид азоту, фреони), які надходять в атмосферу внаслідок згорання мінерального палива і біомаси, а також із гірськими, будівельними й іншими земельними роботами.</p> 
<p class="rvps2"><b><i>Вуглекислий газ </i></b>(СО<sub>2</sub>) і метан (СН<sub>4</sub>) називаються парниковими газами, тому що, потрапляючи в атмосферу, вони підсилюють парниковий ефект, одночасно створюючи на Землі ту температуру, при якій може існувати біологічне життя (приблизно +15&deg;С). Разом з іншими газами вони складають атмосферу, яка існує вже мільйони років, забезпечуючи придатні умови для життя живих організмів, і захищає Землю від перенагрівання та переохолодження. Починаючи з 50-х&nbsp;рр. ХХ&nbsp;ст. атмосферний баланс порушено різким збільшенням надходження в атмосферу парникових газів. Основним джерелом надходження вуглекислого газу в атмосферу є автомобільний транспорт і теплові електростанції. 
<p class="rvps2">З карти видно, що найбільші викиди СО<sub>2</sub> промисловими підприємствами припадають на економічно розвинуті країни Північної півкулі. У Китаї та Індії викиди СО<sub>2</sub> є результатом спалювання великої кількості мінерального палива, а в Бразилії додатковим джерелом СО<sub>2</sub> часто стають пожежі в тропічних лісах. Метан надходить в атмосферу при спалюванні біомаси, з рисових полів і від великої рогатої худоби.</p> 
<p class="rvps2">Фреони &ndash; гази антропогенного походження &ndash; використовуються в холодильниках, кондиціонерах, у вигляді розчинників, розпилювачів, миючих засобів тощо. Збільшення вмісту фреонів у атмосфері веде до руйнування атмосферного озону і зменшення озонового шару, виникнення так званих озонових дірок.</p> 
<p class="rvps2">Зміна газового балансу атмосфери є причиною підвищення середньорічної температури повітря в нижніх шарах атмосфери на 0,5-1&deg;С і, відповідно, потепління клімату, збільшення тривалості посушливого періоду в Північній півкулі (зафіксовано в США, Росії, Китаї).</p> 
<p class="rvps2"><b><i>&nbsp;</i></b></p> 
<p class="rvps2"><b><i>Неграмотність</i></b></p> 
<p class="rvps2">Частка неграмотних в населенні країни залежить від багатьох чинників: історичних традицій, ментальності, витрат на освіту. На економічно розвинуті країни припадає до 4% неграмотних дорослого населення планети, на країни, що розвиваються, припадає понад <sup>9</sup>/<sub>10</sub> неграмотних планети. В країнах, що розвиваються дуже великі регіональні відмінності в цьому показнику. Так в Африці більше половини дорослого населення є неграмотними. 
<p class="rvps2">В Східній Азії &ndash; <sup>1</sup>/<sub>4,</sub> а в Латинській Америці близько <sup>1</sup>/<sub>6</sub>. Більше половини всіх неграмотних світу припадає на Індію та Китай &ndash; дві найзалюдненіші країни.</p> 
<p class="rvps2">Крім елементарної неграмотності існує ще і функціональна неграмотність, тобто нездатність людини зорієнтуватись і адаптуватись до технологічних змін, що відбуваються в суспільному житті; зрозуміти необхідні пояснення, що стосуються трудової діяльності; нездатність користуватися інформаційною мережею тощо. Функціональна неграмотність в високорозвинутих країнах є однією з головних причин відмови в наданні роботи роботодавцями.</p> 
