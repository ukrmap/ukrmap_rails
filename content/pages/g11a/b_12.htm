<p class="rvps2">В сучасному світі налічують до 4 тисяч <b><i>народів</i></b> (етносів). Етнос (з грецького &ndash; <i>плем&rsquo;я, народ</i>) &ndash; стійка спільнота людей, що склалася історично на певній території, має свою мову, культуру, менталітет.</p> 
<p class="rvps2">Спільність мови завжди була і залишається важливим чинником об&rsquo;єднання людей в племена &ndash; народності &ndash; народи &ndash; нації. Серед яких найбільші (понад 100&nbsp;млн) народи: <i>китайці</i> (понад 1&nbsp;млрд чол.), <i>хіндустанці</i> (понад 220&nbsp;млн чол.), <i>американці</i> <i>США</i> (близько 200&nbsp;млн чол.), <i>бенґальці</i> (близько 180&nbsp;млн чол.), <i>росіяни</i> (близько 145&nbsp;млн чол.), <i>бразильці</i> (близько 140&nbsp;млн чол.), <i>японці</i> (близько 120&nbsp;млн чол.). 
<p class="rvps2">Кожному народові притаманна своя мова, але є випадки, коли однією мовою розмовляють кілька народів, і навпаки &ndash; окремі групи одного народу послуговуються різними мовами. Мовна спорідненість покладена в основу класифікації народів. Виділяють близько двадцяти мовних сімей, які поділяються на мовні групи.</p> 
<p class="rvps2">Найчисельнішою є <i>індоєвропейська</i> сім&rsquo;я, мовами якої говорить близько 50% населення Землі (понад 150 націй і народностей). В складі цієї сім&rsquo;ї виділяються 11 мовних груп, найчисельнішими серед них є <i>індоарійська, романська, германська, слов&rsquo;янська, іранська</i>.</p> 
<p class="rvps2">Другою великою мовною сім&rsquo;єю є <i>сіно-тибетська</i> (<i>китайсько - тибетська</i>). Її мовами говорить, приблизно, 22% населення Землі. Далі йдуть <i>алтайська, ніґеро-кордофанська, афразійська (семіто-хамітська) </i>та інші.</p> 
<p class="rvps2">До найпоширеніших мов світу належать китайська, англійська, хінді, іспанська, російська. Українська мова належить до індоєвропейської мовної сім&rsquo;ї, слов&rsquo;янської мовної групи.</p> 
<p class="rvps2">За національним (етнічним) складом населення всі країни поділяють на однонаціональні та багатонаціональні. Однонаціональні країни виникають тоді, коли збігаються етнічні межі та політичні кордони. Такі країни переважають в Європі, Латинській Америці, південно-західній Азії. Та більшість у світі становлять багатонаціональні країни (Індія, Пакистан, Китай, Росія, США, Індонезія тощо). Є і двонаціональні країни: Бельгія, Канада. Для багатонаціональних країн характерним є федеративний адміністративно-територіальний устрій. Унітарні країни, як правило, є однонаціональними.</p> 
