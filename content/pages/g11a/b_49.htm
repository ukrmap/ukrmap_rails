<p class="rvps2">На даній карті представлено країни регіону Північна Америка (<i>Англо-Америка</i>). До цього регіону відносяться крім, США, Канади, ще три залежні території: Ґренландія (Данія), Бермудські Острови (Велика Британія), Сен-П&rsquo;єр і Мікелон (Франція). Окремо показано Гаваї (50-й штат США), які знаходяться в Тихому океані за 4&nbsp;000 км від західного узбережжя США. 
<p class="rvps2">Англо-Америка один із головних економічних і політичних центрів світу. В ньому провідну роль відіграють наймогутніша країна світу США та одна з провідних індустріальних держав &ndash; Канада. Обидві країни входять до <i>великої сімки</i>. Їх економіки тісно інтегровані між собою.</p> 
<p class="rvps2"><b><i>США</i></b> &ndash; високорозвинута постіндустріальна країна. Майже 70% працюючих країни зайняті у невиробничій сфері. На США припадає чверть світового промислового виробництва. Особливе значення мають новітні наукомісткі виробництва: точне та транспортне машинобудування, хімічна промисловість, кольорова металургія, електроенергетика. Традиційно важливу роль продовжують відігравати текстильна і харчова промисловість.</p> 
<p class="rvps2">Сільське господарство США &ndash; високоінтенсивне і багатогалузеве. Воно задовольняє внутрішні потреби країни у продовольстві та сировині і забезпечує значну частину експортних надходжень. Основною ланкою сільського господарства є ферми, для яких характерний високий рівень технічного та наукового забезпечення і, як результат, висока продуктивність праці. 
<p class="rvps2">По території країни простежується чітка зональна спеціалізація сільського господарства. Тут виділяють наступні сільськогосподарські пояси:</p> 
<p class="rvps2">&middot;&nbsp;&nbsp;&nbsp;<i>пшеничний </i>&ndash; від Канади до Техасу;</p> 
<p class="rvps2">&middot;&nbsp;&nbsp;&nbsp;<i>кукурудзяний </i>&ndash; центральні рівнини;</p> 
<p class="rvps2">&middot;&nbsp;&nbsp;&nbsp;<i>бавовниковий </i>&ndash; долина річки Міссісіпі;</p> 
<p class="rvps2">&middot;&nbsp;&nbsp;&nbsp;<i>молочний</i> &ndash; штати Приозер&rsquo;я;</p> 
<p class="rvps2">&middot;&nbsp;&nbsp;&nbsp;<i>пояс пасовищного м&rsquo;ясного скотарства</i> &ndash; гірські штати заходу;</p> 
<p class="rvps2">Найбільшим районом овочівництва та садівництва є Каліфорнія, яка дає половину світового збору лимонів та третину &ndash; апельсинів. На Центральних рівнинах вирощують сою і соняшник, у Флориді та на Гаваях &ndash; цукрову тростину, в приатлантичному узбережжі &ndash; тютюн, арахіс, бавовник.</p> 
<p class="rvps2">У територіальній структурі господарства США простежуються певні відмінності. Північна частина країни (промислова Північ) виробляє більше половини різноманітної промислової та сільськогосподарської продукції. Найбільші центри &ndash; Чикаґо, Детройт, Нью-Йорк, Філадельфія. Тут сконцентрована майже половина населення країни (мегалополіси Приатлантичний БосВаш &ndash; 50 млн чоловік і Приозерний ЧиПітс &ndash; 35 млн чоловік). 
<p class="rvps2">Південь спеціалізується на добувній, хімічній та текстильній промисловості, а також на окремих галузях сільського господарства. На узбережжі Мексиканської затоки сформувався найбільший у світі нафто-газовий комплекс (штати Техас, Луїзіана, Оклагома).</p> 
<p class="rvps2">Західна частина є районом більш пізнього освоєння, але за темпами розвитку випереджає інші. Тут переважають добувна промисловість, лісове господарство, вівчарство та туризм. Лос-Анджелес називають авіа-ракетокосмічною столицею, також тут знаходиться центр кіноіндустрії <i>Holliwood</i>. Лас-Вегас &ndash; центр ігорного бізнесу та розваг. Від Сан-Франциско до Сан-Дієґо простягнувся Каліфорнійський мегалополіс Сан-Сан, з населенням 25 млн чоловік. 
<p class="rvps2">Сучасній американській економіці притаманна висока концентрація виробництва та капіталу. Найбільші американські компанії, за своїм характером, є транснаціональними (<i>General Motors, General Electric, Boeing, ІВМ, Microsoft</i> та інші). Держава сприяє розвиткові найновіших наукомістких галузей промисловості, фінансує перспективні наукові дослідження, особливо у військово-промисловому комплексі та суміжних областях. 
<p class="rvps2"><b><i>Канада</i></b> займає північну частину материка. За площею ця країна поступається тільки Росії. Канада входить до Британської Співдружності Націй і формально главою держави тут є англійська королева, яка призначає генерал-губернатора за рекомендацією прем&rsquo;єр-міністра держави. Канада &ndash; федеративна країна, в якій обов&rsquo;язки глави держави виконує прем&rsquo;єр-міністр.</p> 
<p class="rvps2">За багатством природно-ресурсного потенціалу Канада посідає одне з перших місць у світі.</p> 
<p class="rvps2">Канада є країною переселенського капіталізму, її розвиток відбувався при збереженні політичної залежності від метрополії, під впливом європейського, а пізніше американського капіталу. Важливою рисою сучасної економіки, пов&rsquo;язаною з колоніальним минулим країни, залишається експортно-сировинна спрямованість економіки та залежність від іноземного капіталу. Понад 50% національної економіки контролюється іноземним капіталом, близько &frac34; якого є американським. Сировинні галузі експортують від 25% до 60% своєї продукції. На світовий ринок Канада вивозить мінеральну, лісову сировину та деякі види сільськогосподарської продукції. Майже &frac34; канадського експорту припадають на США.</p> 
<p class="rvps2">У&nbsp;розміщенні господарства характерною є висока територіальна концентрація на півдні країни, меншою мірою &ndash; в центральних провінціях Онтаріо і Квебек. Тут зосереджені всі галузі обробної промисловості і райони видобутку мінеральної сировини. Найбільші промислові центри &ndash; Монреаль, Торонто. Північні території знаходяться в стадії освоєння. В районах із екстремальними умовами життя ведеться видобуток деяких видів корисних копалин і поширені традиційні заняття місцевого населення (морський звіробійний промисел, рибальство, полювання на оленів та пушних звірів). Степові провінції (Саскачеван, Манітоба, Альберта) є головними сільськогосподарськими районами. Вони спеціалізуються на зерновому господарстві, м&rsquo;ясному скотарстві, вівчарстві. Канада також вирощує цукрові буряки й є експортером пшениці та ячменю. 
<p class="rvps2">У&nbsp;1999&nbsp;р. ООН визнала Канаду найпривабливішою для життя людей країною. Ця оцінка пов&rsquo;язана, насамперед, з рівнем соціальних гарантій, системи страхування, різноманітних пільг, умов побуту та відпочинку тощо. Досягнення Канади у цій царині визнані у всьому світі. 
