<p class="rvps2">Австралія, Нова Зеландія і тисячі різної величини і походження островів у південно-західній частині Тихого океану, завдяки спільності географічного розташування та історичного розвитку, поєднуються в окремий регіон &ndash; <b><i>Австралія та Океанія</i></b>.</p> 
<p class="rvps2">Австралія &ndash; індустріально розвинута країна, яка відіграє, важливу роль на всьому Азіатсько-Тихоокеанському просторі. Найбільшими в Океанії є Папуа-Нова Ґвінея та Нова Зеландія. Багато островів Океанії залишаються володіннями США, Великої Британії, Франції, Австралії та Нової Зеландії. Австралія, Нова Зеландія та деякі острови Океанії входять до Британської Співдружності Націй.</p> 
<p class="rvps2">Австралія і Нова Зеландія &ndash; це країни переселенського капіталізму, їх розвиток проходив при вирішальній ролі метрополії й європейських іммігрантів, які склали ядро майбутніх націй. 
<p class="rvps2">Ці країни в світовій економіці (як і Південна Африка та Канада) продовжують залишатися сировинними регіонами. Інші країни Океанії &ndash; це країни, що розвиваються, головним надбанням яких є природні умови і стратегічне розташування. Основними галузями їх господарства є сільське господарство, рибальство і туризм. 
<p class="rvps2">Головними культурами рослинництва є кокосова пальма, цукрова тростина, банани, овочі та фрукти. Для &frac34; всіх острівних країн Океанії головними експортним товаром є <i>копра</i> &ndash; продукт обробки кокосових горіхів. Значними тут є ресурси морепродуктів, які також експортуються. Деякі країни розробляють і експортують мінеральну сировину: мідь, золото (Папуа-Нова Ґвінея), нікель (Нова Каледонія), фосфати (Науру).</p> 
<p class="rvps2">Нова Зеландія &ndash; аграрно-індустріальна країна, з добре розвиненим сільським господарством. Тваринництво &ndash; провідна галузь (наявність природних пасовищ), характеризується високим рівнем механізації, товарності та високою продуктивністю. Нова Зеландія один із найбільших у світі постачальників м&rsquo;яса (яловичини, баранини, птиці), масла, вовни й сиру.</p> 
<p class="rvps2">Австралія (Австралійський Союз) займає весь материк Австралія, о. Тасманія і декілька дрібних островів у Тихому та Індійському океанах. Сучасна Австралія &ndash; економічно розвинута індустріально-аграрна країна. У світовій економіці виступає як постачальник сировинних і продовольчих товарів; відіграє значну роль у світовому виробництві та торгівлі пшеницею, м&rsquo;ясом, цукром, а також вовною і мінеральною сировиною (залізні руди, кам&rsquo;яне вугілля, марганець, поліметалеві руди, уран, боксити, нікель, вісмут, золото). 
<p class="rvps2">Провідне місце в галузевій структурі господарства належить обробній промисловості (чорна металургія, машинобудування, хімічна, харчова, текстильна, поліграфічна тощо).</p> 
<p class="rvps2">У&nbsp;територіальній структурі господарства виділяється південний схід країни. Тут зосереджені найбільші міста, промислові центри і, відповідно, тут &ndash; найвища густота населення. Звідси почалося освоєння материка. Тут розташований Сідней &ndash; найбільше і найстаріше місто, один із найважливіших промислових і культурних центрів країни, сучасна столиця штату Новий Південний Уельс.</p> 
<p class="rvps2">На віддалених від узбережжя рівнинних територіях інших штатів розвинене інтенсивне сільське господарство: молочне скотарство з випасом на кормових травах і вівчарство.</p> 
<p class="rvps2">За порівняно невеликий проміжок часу Австралія пройшла складний шлях економічного розвитку. З аграрно-сировинного додатку метрополії, яким була країна на початку ХХ&nbsp;ст., вона перетворилася в економічно високорозвинуту державу. 
<p class="rvps2">Велику роль у цьому відіграли тісні зв&rsquo;язки з метрополією. Промисловість, спочатку гірничодобувна, а потім і обробна, почали розвиватися за допомогою технологій і устаткування, завезених&nbsp;зі Старого Світу. Переселенці з Європи створили основу кваліфікованих трудових ресурсів. Австралія завжди мала позитивне сальдо міграцій. Кожен четвертий житель народжений за межами Австралії. Міграційна політика країни сприяє збільшенню кількості емігрантів.</p> 
