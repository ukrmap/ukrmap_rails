<p class="rvps2"><b><i>Світовий океан</i></b> є джерелом життєво важливих для людства ресурсів: біологічних, мінеральних, енергетичних тощо. Біологічні ресурси складаються з риби, молюсків (устриць, мідій тощо), ракоподібних (крабів, омарів, креветок тощо), морських ссавців (китів, моржів, тюленів) та деяких водоростей (ламінарія, гелідіум). Найбільш багатими в промисловому відношенні є прибережні (шельфові) частин морів і океанів. 
<p class="rvps2"> На дні і під дном океану є багато потенційних мінеральних ресурсів, в тому числі нафта й газ, сірка, будівельні матеріали, залізо-марганцеві конкреції і фосфорити. Найважливішим з них є нафта. Усього в світі відомо близько 400 родовищ нафти та газу, з яких половина знаходиться на шельфі та материковому схилі. Видобуток морської нафти зростає дуже швидко. За прогнозами, в майбутньому морські свердловини будуть давати третину всієї нафти.</p> 
<p class="rvps2"> Залізо-марганцеві конкреції являють собою близькі до сферичної форми утворення з окису і гідроокису заліза та марганцю з концентричною внутрішньою будовою. В діаметрі вони становлять від 1 до 20 см. Також вони можуть бути представлені у вигляді кірок на донних вулканічних породах. Незалежно від типу залізо-марганцевих відкладів всі вони утворюються шляхом хімічного осаду цих елементів із вод океану. В багатьох конкреціях містяться у високих концентраціях нікель, мідь, кобальт, що можуть бути використані в промисловості.</p> 
<p class="rvps2"> Фосфоритові конкреції зустрічаються, в основному, на континентальних окраїнах. Вони утворюються із залишків тваринних організмів, що збереглися в твердих і пухких осадових породах органічного походження.</p> 
<p class="rvps2"> Донні відклади, так звані червоні глини, утворюються на дні океану з осаду багатих окислами заліза і глинистими мінералами залишків гірського уламкового матеріалу, що приноситься в океан з континентів річками, вітрами, льодовиками.</p> 
<p class="rvps2"> Деякі мінеральні ресурси океану вже використовуються, а інші чекають часу, коли будуть вичерпані подібні джерела сировини на суходолі.</p> 
<p class="rvps2"> До мінеральних ресурсів Світового океану відносять також ресурси, що є в морській воді: кухонна сіль, магній, бром, золото й інші елементи.</p> 
<p class="rvps2">Енергетичні ресурси Світового океану:</p> 
<ul type="disc"> 
<li><i>енергія припливів і відпливів;</i></li>
<li><i>енергія океанічних течій;</i></li> 
<li><i>енергія морського прибою;</i></li>
<li><i>енергія різниці температур поверхневих і </i>глибинних вод. </li>
</ul> 
<p class="rvps2"> Серед енергетичних ресурсів найбільше використовується енергія припливів і відпливів. Будівництво припливних електростанцій (ПЕС) можливе у вузьких і довгих затоках, де висота припливних хвиль сягає десяти і більше метрів (Франція, Велика Британія, Росія, Канада, США, Норвегія, Аргентина та інші). 
<p class="rvps2"> Океанічні та морські узбережжя багатьох країн широко використовуються як рекреаційні ресурси Світового океану.</p> 
