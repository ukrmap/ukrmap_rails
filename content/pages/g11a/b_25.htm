<p class="rvps2"><b><i>Електроенергетика</i></b> &ndash; галузь промисловості, яка включає виробництво різних видів електроенергії і транспортування її лініями електропередач до споживача. Розвиток електроенергетики залежить, в першу чергу, від рівня економічного розвитку країни, наявності енергоресурсів, їх якості, розміщення, способу видобутку. Загальні обсяги виробництва та споживання електроенергії на душу населення є одними з ключових показників економічного рівня розвитку будь-якої країни. Так &frac34; виробництва електроенергії світу припадає на 10 держав: США, Японію, Китай, Росію, Німеччину, Канаду, Францію, Велику Британію, Україну та Індію.</p> 
<p class="rvps2">Більшість електроенергії в світі виробляється на теплових електростанціях (ТЕС) &ndash; 60%, які використовують традиційні види палива: вугілля, газ, мазут. До 20% електроенергії світу виробляють гідроелектростанції (ГЕС). У країнах, добре забезпечених гідроенергоресурсами, цей показник значно вищий: Норвегія (99%), Бразилія (92%), Австрія, Канада, Перу, Нова Зеландія &ndash; понад 50%. 
<p class="rvps2">Атомні електростанції (АЕС) забезпечують 17% світового виробництва електроенергії. Ці станції використовують енергію розпаду радіоактивних ізотопів урану або плутонію. Атомні реактори АЕС працюють в 32 країнах світу. Найбільша частка електроенергії, що виробляється на АЕС, &ndash; у Франції (76%), Бельгії (61%), Німеччині, Україні (до 50%).</p> 
<p class="rvps2">Лише 1% електроенергії світу виробляють електростанції, які використовують нетрадиційні (альтернативні) джерела енергії: сонячну енергію, енергію вітру, припливів, енергію хвиль, біоенергетику, геотермальну енергію. Найбільше серед них геотермальних електростанцій, які використовують внутрішнє тепло Землі (стовпчикова діаграма, а коментар подано на карті <i>Паливні ресурси</i>).</p> 
<p class="rvps2">&nbsp;</p> 
