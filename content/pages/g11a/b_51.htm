<p class="rvps2">На африканському континенті знаходиться 58 держав і територій. У минулому майже всі вони були колоніями європейських країн. В 50-70-x&nbsp;рр. ХХ&nbsp;ст. більшість держав континенту стали незалежними, у 80-90-x&nbsp;рр. незалежність отримали Зімбабве і Намібія. Залежними залишаються о.&nbsp;Св.&nbsp;Єлени (Велика Британія), о.&nbsp;Реюньйон (Франція), Сеута і Мелілья (Іспанія), Західна Сахара (Марокко) тощо. Більшість країн материка, ставши суверенними державами, фактично залишились залежними від своїх колишніх метрополій.</p> 
<p class="rvps2">Африканський континент був і залишається найменш розвиненим регіоном світу, його називають материком відсталості, аграрно-сировинною периферією світу. Всі держави материка, крім Південної Африки, відносяться до країн, що розвиваються. Для більшості з них характерними є економічна та політична нестабільність, вузька спеціалізація господарства, низький рівень загального розвитку, бідність та низька тривалість життя населення. 33 із 47 найменш розвинених країн світу знаходяться в Африці. Разом із тим, деякі країни континенту зуміли за рахунок експорту сировини досягти досить високих показників ВНП. Так, у Лівії 90% доходів від зовнішньої торгівлі дають видобуток і переробка нафти; в Алжирі провідними є видобуток нафти і природного газу, фосфатів та руд металів. Головним експортним товаром Єгипту є бавовник і нафта. За виробництвом бавовнику країна посідає перше місце в Африці, а за виробництвом високоякісного довговолокнистого бавовнику &ndash; перше місце в світі. Особливу роль в економіці Єгипту відіграє відкритий в 1869&nbsp;р. Суецький канал, через який проходить один із найважливіших морських шляхів&nbsp;зі Середземного моря в Індійський океан, значними є доходи держави від туризму. В острівних Маврикії та Сейшельських Островах головним джерелом доходів є туризм. 
<p class="rvps2">В інших країнах регіону домінує сільське господарство, в якому зайнято від 60 до 80% працюючого населення. Проте, через низьку продуктивність праці й екстенсивний характер сільське господарство тільки на <sup>2</sup>/<sub>3</sub> забезпечує місцеві потреби в продовольстві. В деяких країнах розвинене плантаційне господарство експортного напрямку з монокультурною спеціалізацією. За експортом какао-бобів виділяються Гана, Кот-Д&rsquo;Івуар та Ніґерія, арахісу &ndash; Сенеґал, Ніґер та Ґамбія, пальмової олії &ndash; Ніґерія, кави &ndash; Ефіопія, Кенія, Уґанда, ванілі &ndash; Мадаґаскар, фініків &ndash; Кенія, Танзанія.</p> 
<p class="rvps2">Тваринництво в країнах регіону має екстенсивний характер. Найбільш розвинуті скотарство (розведення буйволів, мулів, горбатих зебу), верблюдярство і вівчарство, продукція яких (за винятком вовни і шкір) використовується для власних потреб населення. Більшість тварин використовується як тяглова сила. 
<p class="rvps2">Африку умовно ділять на два субрегіони: Північна Африка і Тропічна Африка (на південь від Сахари до Південної Африки), або на п&rsquo;ять регіонів: Північна, Західна, Східна, Екваторіальна і Південна Африка.</p> 
<p class="rvps2">Тропічна Африка &ndash; найвідсталіша частина в групі країн світу, що розвиваються. Це найменш урбанізований регіон світу. Північна Африка &ndash; більш розвинений регіон&nbsp;завдяки географічному положенню і наявності мінеральної сировини.</p> 
<p class="rvps2">Південна Африка (в минулому ПАР), країна переселенського капіталізму, була утворена у 1910&nbsp;р. Держава &ndash; багата на корисні копалини. За винятком нафти, природного газу і бокситів вона має всі мінеральні ресурси, що експортуються в більш, ніж 80 країн світу. ПА займає провідні позиції в світі за запасам і видобутком золота, алмазів, магнієвих, хромових і марганцевих руд, металів платинової групи, азбесту, сурми, уранових руд. Частка обробної промисловості у ВНП становить 25%. У країні переважає легка промисловість, але значною є питома вага металургії, машинобудування і металообробки, хімічної промисловості. Значного розвитку набули високотехнологічні галузі &ndash; військова та виробництво ядерних реакторів. Важливим районом гірничодобувної промисловості є Вітватерсранд &ndash; основний район видобутку золота й урану. Тут знаходиться найбільший промисловий центр країни &ndash; Йоганнесбурґ і столиця &ndash; Преторія. У цій же провінції, в районі Кімберлі видобувають алмази. Транснаціональний алмазо-добувний концерн <i>De Beers</i> контролює алмазний ринок світу.</p> 
