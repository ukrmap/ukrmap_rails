<p class="rvps2">Населення світу проживає в поселеннях двох типів: міських і сільських. Міським є поселення, де більша частина людей працює у промисловості та сфері послуг. У сільському поселенні більшість жителів зайнята у аграрному секторі господарства. Слід зазначити, що єдиного для всіх країн критерію віднесення поселень до міських або сільських не існує. Деякі держави за такий приймають законодавчо закріплену кількість жителів у населених пунктах.</p> 
<p class="rvps2"><b><i>Урбанізація</i></b> (з латини &ndash; <i>міський</i>) &ndash; це процес зростання міст, збільшення кількості міського населення, підвищення ролі міст у житті суспільства та поширення міського способу життя. 
<p class="rvps2">В 2000 р. у міських поселеннях проживало більше половини населення планети. Можна стверджувати, що урбанізація сьогодні набула глобального характеру. Сучасному її етапові притаманні три характерні риси.</p> 
<p class="rvps2"><i>1. Швидкі темпи збільшення частки міського населення:</i></p> 
<p class="rvps2">на початок ХІХ&nbsp;ст. в містах проживало 3% населення світу;</p> 
<p class="rvps2">на початок ХХ&nbsp;ст. в містах проживало 14% населення світу;</p> 
<p class="rvps2">на початок ХХІ&nbsp;ст. в містах проживав 51 % населення світу.</p> 
<p class="rvps2">&nbsp;</p> 
<p class="rvps2"><i>2. Подальша концентрація населення та господарства у великих (понад 100 тис. жителів) містах і містах-мільйонерах. </i></p> 
<p class="rvps2">В 2000&nbsp;р. у світі налічувалося близько 400 міст-мільйонерів. Найбільшим містом світу вважають Токіо, в якому проживає понад 26 млн жителів. 
<p class="rvps2">&nbsp;</p> 
<p class="rvps2"><i>3. Розширення території міст і злиття близько розташованих міст, об&lsquo;єднаних між собою політичними, трудовими, культурно-побутовими, виробничими, адміністративно-управлінськими зв&lsquo;язками в єдине ціле &ndash; міську <b>агломерацію</b> (з латини &ndash; приєднувати)</i>.</p> 
<p class="rvps2">&nbsp;</p> 
<p class="rvps2">На початку третього тисячоліття у світі налічувалось 20 міських агломерацій і кількість їх постійно зростає. Вищою стадією сучасного процесу урбанізації є утворення <i>мегалополісів</i> (з грецької &ndash; <i>велике місто</i>), які виникають у результаті злиття сусідніх агломерацій з утворенням єдиної інфраструктури. На кінець ХХ&nbsp;ст. у світі було шість мегалополісів, із яких:</p> 
<p class="rvps2">три у США:</p> 
<p class="rvps2"><i>БосВаш</i> &ndash; уздовж Атлантичного океану від Бостона до Вашнґтона з населенням близько 50&nbsp;млн жителів;</p> 
<p class="rvps2"><i>Приозерний</i> &ndash; на південному узбережжі Великих Озер, із населенням 35&nbsp;млн жителів;</p> 
<p class="rvps2"><i>Каліфорнійський</i> (18 млн жителів).</p> 
<p class="rvps2">&nbsp;</p> 
<p class="rvps2">два в Європі:</p> 
<p class="rvps2"><i>Англійський</i> (об&rsquo;єднує агломерації Лондона, Бірмінґема, Манчестера, Ліверпуля);</p> 
<p class="rvps2"><i>Прирейнський</i> (агломерації Рандстад у Нідерландах та Рейн-Рур, Рейн-Майн у Німеччині та ін.).</p> 
<p class="rvps2">&nbsp;</p> 
<p class="rvps2">один в Японії</p> 
<p class="rvps2"><i>Токайдо</i> (агломерації Токіо, Йокогами та Осаки-Кобе-Кіото).</p> 
<p class="rvps2">&nbsp;</p> 
<p class="rvps2">Значні відмінності існують між країнами за рівнем і темпами урбанізації. Найвищого рівня досягнуто в розвинутих країнах; у більшості країн, що розвиваються, рівень урбанізації порівняно низький, але міське населення зростає швидкими темпами, що пов&rsquo;язано з міграцією в міста сільського населення. Це явище називають <i>несправжньою урбанізацією,</i> тому що різке збільшення міського населення не супроводжується поширенням міського способу життя.</p> 
<p class="rvps2">&nbsp;</p> 
<p class="rvps2">Під середньою очікуваною <b><i>тривалістю життя</i></b> демографи розуміють кількість років, які проживе дане покоління людей при умові, що протягом всього життя цього покоління смертність окремих вікових груп дорівнюватиме початковому рівню.</p> 
<p class="rvps2">У світі, з розвитком цивілізації, існує загальна тенденція до зростання середньої тривалості життя, але серед країн цей показник істотно відрізняється. Так, в економічно розвинутих країнах він найвищий (75 років та більше), а в країнах, що розвиваються, &ndash; менше 60 років.</p> 
<p class="rvps2">Серед країн, що розвиваються, дещо вищою очікуваною тривалістю життя виділяються Нові індустріальні країни Азії та Латинської Америки, країни-багаті нафтоекспортери (Саудівська Аравія, Кувейт, ОАЕ, Оман, Бахрейн, Катар, Лівія, Бруней), а також заможні острівні країни Карибського басейну, Сейшельські Острови і Реюньйон (Франція) в Індійському океані, Науру, Ґуам (США) та деякі інші &ndash; в Тихому океані. 
<p class="rvps2">Найнижчі показники тривалості життя &ndash; у більшості країн Африки. Це пояснюється вкрай низьким загальним рівнем життя на континенті, незадовільним медичним обслуговуванням, частими військовими та міжетнічними конфліктами.</p> 
<p class="rvps2"><b><i>Природний приріст населення</i></b> &ndash; це показник, який разом із показниками народжуваності та смертності характеризує динаміку безперервного відновлення поколінь людей, тобто процес відтворення населення. Величиною, що характеризує природний приріст, є <i>коефіцієнт природного приросту</i>. Він обчислюється як різниця між коефіцієнтами народжуваності та смертності (в розрахунку на 1&nbsp;000&nbsp;тис. населення).</p> 
