<p class="rvps2">Машинобудування разом із енергетикою та хімічною промисловістю входить до так званої <i>авангардної трійки</i> галузей, які забезпечують розвиток науково-технічного прогресу. Сучасне машинобудування світу складається з понад 200 галузей. На карті <b><i>Машинобудування та металообробка</i></b> представлено окремі групи галузей. Так <i>важке</i> (загальне) машинобудування виробляє технологічне устаткування для інших галузей: гірничодобувної, енергетичної, металургійної тощо. До загального машинобудування відносяться також верстатобудування і сільськогосподарське машинобудування. Ці галузі орієнтуються, в основному, на споживача і райони чорної металургії.</p> 
<p class="rvps2">Автомобілебудування, залізничне машинобудування, суднобудування, авіаційна та ракетна промисловість відносяться до <i>транспортного</i> машинобудування. Виробництва різних транспортних засобів є трудомісткими, тому тяжіють до великих міст, де є кваліфіковані трудові ресурси.</p> 
<p class="rvps2">Точне машинобудування об&rsquo;єднує приладобудування, електротехнічну та електронну промисловість, які є науко- і трудомісткими. Лідерство у виробництві продукції точного машинобудування належить високорозвинутим країнам, а у виробництві побутової техніки провідні позиції займають <i>Нові індустріальні країни</i> Азії та Китай.</p> 
<p class="rvps2">Високий рівень розвитку машинобудування і металообробки мають країни <i>великої сімки</i>, Росія та більшість країн Європи. Тут зосереджені найбільші центри машинобудування. У світі виділяють наступні головні машинобудівні регіони:</p> 
<p class="rvps2"><i>&nbsp;</i></p> 
<p class="rvps2"><i>Північна Америка (30% світового виробництва);</i></p> 
<p class="rvps2"><i>Західна Європа (30%);</i></p> 
<p class="rvps2"><i>Східна і Південно-Східна Азія (20%);</i></p> 
<p class="rvps2"><i>Росія та країни СНД.</i></p> 
