<p class="rvps2"><b><i>Біологічні ресурси</i></b> складаються з рослинних і тваринних ресурсів. Співвідношення між біомасами тваринного і рослинного світу показано на круговій діаграмі.</p> 
<p class="rvps2">Рослинні ресурси представлені дикоростучими і культурними рослинами. Культурних рослин на земній кулі значно менше, ніж дикоростучих. На даній карті показано вісім осередків походження культурних рослин, які були виділені і досліджені академіком М.І.&nbsp;Вавиловим. По кожному з осередків наведено приклади культурних рослин, що походять з певної території.</p> 
<p class="rvps2">Дикоростучі рослини, в основному, зосереджені в лісах і складають лісові ресурси. Ліси на земній кулі утворюють два пояси:</p> 
<p class="rvps2"><i>північний</i> &ndash; ліси помірного і субтропічного кліматичних поясів, в яких переважають хвойні породи дерев; 
<p class="rvps2"><i>південний</i> &ndash; ліси субекваторіального та екваторіального поясів із листяними породами дерев.</p> 
<p class="rvps2">Країни, які лежать поза межами лісових поясів, потерпають від нестачі лісових ресурсів.</p> 
<p class="rvps2">Показником забезпеченості території лісовими ресурсами є <i>лісистість</i> (співвідношення між площею лісів і загальною площею, у відсотках) та <i>запаси деревини</i>. Середня лісистість земної кулі становить 30%. У Південній Америці цей показник сягає 52%, а в країнах Північної Африки та Перської затоки всього 1-5%.</p> 
<p class="rvps2">Найбільші лісові масиви зосереджені в Росії, Канаді, Бразилії, США.</p> 
<p class="rvps2">Площа лісів північного поясу зі середини XIX&nbsp;ст. суттєво не зменшилась, а от ліси південного поясу досить швидко зникають. Причинами спустошення зелених легень планети є підсічно-вогнева система землеробства, зростаючі об&rsquo;єми експорту деревини і використання деревини як палива.</p> 
