<p class="rvps2">У сучасному світі держави не можуть існувати ізольовано. Між ними є різнобічні зв&rsquo;язки і відносини (економічні, військові, фінансові, гуманітарні тощо). Із метою регулювання міждержавних стосунків створено <b><i>міжнародні організації</i></b>. У світі на сьогодні їх нараховується декілька тисяч. За своїм призначенням міжнародні організації поділяються на загальнополітичні (ООН, Рух неприєднання, Європейський Союз, СНД) та спеціальні, створені для вирішення конкретних задач:</p> 
<p class="rvps2"><i>військових</i> (НАТО, АНЗЮС);</p> 
<p class="rvps2"><i>економічних</i> (АСЕАН, ВОТ, ОПЕК, ОЕСР, НАФТА);</p> 
<p class="rvps2"><i>фінансових</i> (МБРР, МВФ);</p> 
<p class="rvps2"><i>інтелектуально-аналітичних</i> (Римський клуб).</p> 
<p class="rvps2">Деякі міжнародні організації є глобальними, інші &ndash; регіональними.</p> 
<p class="rvps2">Найбільшою та найвпливовішою міжнародною організацією є ООН &ndash; глобальна загальнополітична організація, яка створена у 1945&nbsp;р. з метою підтримки та зміцнення міжнародного миру, безпеки та розвитку співробітництва між країнами. 
<p class="rvps2">Головні органи ООН: Генеральна Асамблея, Рада Безпеки, Економічна і Соціальна Рада (ЕКОСОР), Міжнародний суд. Спеціальними органами ООН з окремих питань є ЮНЕСКО, ФАО, ВООЗ. 
<p class="rvps2">Регіональні організації утворені групами країн певних регіонів світу, що об&lsquo;єдналися для вирішення різноманітних завдань на засадах спільності інтересів.</p> 
<p class="rvps2">Україна, як авторитетна європейська держава, є членом низки впливових міжнародних організацій і ставить за мету повноцінну інтеграцію до євро-атлантичних структур (ЄС, НАТО).</p> 
<p class="rvps2">&nbsp;</p> 
