<p class="rvps2">Загальні запаси води на Землі становлять понад 1&nbsp;387 млн км<sup>3</sup>, але з них тільки 2,5% складають прісні води суходолу (кругова діаграма). Склад прісних вод світу подано на циліндричній діаграмі. Реально придатними для використання є невелика частка води річок та прісних озер. Значна ж частина об&rsquo;ємів прісної води знаходиться у малоосвоєних та важкодоступних районах.</p> 
<p class="rvps2">Розподіл світових ресурсів прісної води є досить нерівномірним і залежить від географічного розташування території та природних умов.</p> 
<p class="rvps2">Світові запаси прісної води не можуть бути збільшені, натомість споживання води постійно зростає, до того ж вода стає брудною і непридатною для використання. Тому на планеті вже існує проблема дефіциту прісної води. Водний дефіцит поки що має здебільшого регіональний характер. Його особливо відчувають в районах із посушливим кліматом, де забезпечення ресурсами повного річкового стоку на душу населення менше 5&nbsp;тис.&nbsp;м<sup>3</sup> на рік. Землеробство в цих районах можливе на поливних землях. 
<p class="rvps2">Шляхів вирішення проблеми водного дефіциту є декілька:</p> 
<p class="rvps2"><i>- зменшення витрат води в сільському господарстві;</i></p> 
<p class="rvps2"><i>-впровадження в промисловості маловодних та безводних технологій, замкнутого водопостачання (повторне використання відпрацьованої води);</i></p> 
<p class="rvps2"><i>- опріснення морської води, використання води айсбергів; </i> 
<p class="rvps2"><i>- спорудження водосховищ, які регулюють річковий стік.</i></p> 
<p class="rvps2">У&nbsp;світі споруджено понад 60 тисяч водосховищ. Найбільші з них показані на карті. В Україні на Дніпрі зведено цілий каскад водосховищ, що супроводжували будівництва ГЕС. Утім, водосховища створюють і значні проблеми &ndash; змінюють русла річок, затоплюють родючі прибережні землі, змінюють клімат тощо.</p> 
