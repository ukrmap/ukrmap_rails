<p class="rvps2">Дана карта може бути використана при характеристиці таких глобальних проблем, як продовольча, проблема здоров&rsquo;я людей, проблема подолання відсталості країн, що розвиваються.</p> 
<p class="rvps2">Медичною (фізіологічною) нормою калорійності їжі, що споживається людиною за добу, є 2&nbsp;300-2&nbsp;600 кілокалорій і 70-100&nbsp;грам білку. Якщо людина не отримує мінімальної кількості калорій, то вона відчуває постійний голод із подальшим фізичним і психічним виснаженням. У світі, за даними ВООЗ, 1,2&nbsp;млрд людей голодує. Ще близько 2&nbsp;млрд чоловік страждають від прихованого голоду, отримуючи неповноцінне харчування, в якому відсутні в достатній кількості білки тваринного походження (м&rsquo;ясо, молоко), необхідні вітаміни та мікроелементи. Цей феномен особливо характерний для країн, в раціоні харчування жителів яких переважає одна продовольча культура (наприклад, рис, кукурудза чи картопля). Із карти видно, що проблеми з харчуванням мають громадяни країн, що розвиваються. В розвинутих країнах добове споживання їжі становить, в середньому, 3&nbsp;300 ккал і існує надлишок продуктів харчування. Населення ж країн із низьким рівнем економічного розвитку не має можливості задовольнити потреби в повноцінному харчуванні. Маючи втричі більшу кількість населення ці держави мають у шість разів менший сумарний ВНП, ніж високорозвинуті країни. Через хвороби, голодування та недостатнє харчування, дефіцит якісної питної води спостерігається низька тривалість життя і висока смертність населення. Витрати на охорону здоров&rsquo;я в країнах, що розвиваються, мінімальні, за винятком НІК і країн-нафтоекспортерів. 
<p class="rvps2">Одним із шляхів вирішення продовольчої проблеми і подолання голоду є <i>Зелена революція</i>, яка почалася в деяких країнах ще в 60-тих роках ХХ&nbsp;ст. <i>Зелена революція</i> передбачає комплекс заходів із впровадження високоврожайних сортів зернових, селекції, зрошення земель, хімізації та механізації сільськогосподарського виробництва. Дієвість <i>Зеленої революції</i> була доведена в країнах Азії (Індія, Таїланд, Індонезія, Китай). Ці перенаселені країни за останні десятиліття досягли вражаючих успіхів у забезпеченні населення продовольством.</p> 
