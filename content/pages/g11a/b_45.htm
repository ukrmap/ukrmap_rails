<p class="rvps2">Росія &ndash; найбільша за площею країна світу, менше чверті її території знаходиться в Східній Європі, решта &ndash; в Азії. Калінінградська область Росії анклавом розміщена в північній частині Центральної Європи. На суходолі Росія межує з 14 державами. Загальна протяжність державних кордонів становить 61&nbsp;тис.&nbsp; км, з них <sup>2</sup>/<sub>3</sub> &ndash; морські.</p> 
<p class="rvps2">Природно-ресурсний потенціал країни дуже багатий і різноманітний, що сприяє розвитку господарства країни.</p> 
<p class="rvps2">Росія має найбільші в світі лісові ресурси: третина її території вкрита лісами, особливу цінність представляють хвойні породи дерев. Росія входить до чільної п&rsquo;ятірки країн світу за запасами водних ресурсів, однак, водні й лісові ресурси розміщені нерівномірно: більша частина їх зосереджена в Сибіру та у східних регіонах країни.</p> 
<p class="rvps2">Велика частина території Росії розташована в помірному поясі, де континентальність помірно зростає із заходу на схід, від помірно- до різко континентального клімату. Різноманітність природних зон визначає різноманітність агрокліматичних умов для сільськогосподарського використання території. Вихід до акваторій трьох океанів сприяє освоєнню і використанню ресурсів Світового океану.</p> 
<p class="rvps2">Росія &ndash; багатонаціональна держава зі строкатим національним складом.</p> 
<p class="rvps2">Рівень урбанізації країни високий (74%). У Росії дванадцять міст-мільйонерів. Поступово формуються міські агломерації навколо Москви, Санкт-Петербурґа, Нижнього Новгорода, Єкатеринбурґа, Самари, Новосибірська. 
<p class="rvps2">Росія, як і інші постсоціалістичні країни, зараз у стадії нелегкої трансформації. За рівнем економічного розвитку вона посідає місце у третьому десятку країн світу. Сучасне господарство країни має складну багатогалузеву структуру, в якій переважає промислове виробництво, представлене практично всіма галузями видобувної і обробної промисловості. 
<p class="rvps2">За виробництвом окремих видів продукції (природний газ, електроенергія, чавун, залізна руда, сірчана кислота, лісодеревина тощо) Росія посідає провідні місця в світі. Одне з перших місць займає країна з виробництва та експорту кольорових металів (нікель, платина, кобальт, паладій).</p> 
<p class="rvps2">У структурі сільського господарства країни переважає тваринництво, основними галузями якого є молочне і молочно-м&rsquo;ясне скотарство, сальне і м&rsquo;ясо-сальне свинарство, тонкорунне і м&rsquo;ясо-вовняне вівчарство, промислове птахівництво, в північних районах &ndash; оленярство. Під зерновими культурами зайнято <sup>3</sup>/<sub>5 </sub>всіх посівних площ.</p> 
<p class="rvps2">У транспортній інфраструктурі Росії розвинені всі галузі, провідною серед яких є залізничний транспорт (35% загального вантажообігу). Найбільш густа залізнична мережа в європейській частині країни. У вантажо- і пасажироперевезеннях на невеликі відстані зростає роль автомобільного транспорту. У внутрішніх перевезеннях друге місце посідає річковий транспорт, а морський забезпечує розвиток внутрішніх зв&rsquo;язків і зовнішньоекономічну діяльність. Добре розвиненими є повітряний та трубопроводний транспорт. 
<p class="rvps2">Головними галузями міжнародної спеціалізації Росії є гірничорудна промисловість, металомістке машинобудування, хімічна, лісова, текстильна та рибна промисловість.</p> 
<p class="rvps2">Особливостями територіальної структури господарства Росії є:</p> 
<p class="rvps2"><i>європейсько-азіатська асиметрія</i>: європейська Росія &ndash; &frac14; території, понад 70% економічного потенціалу, 90% наукового потенціалу, 79% населення ; азіатська Росія &ndash; &frac34; території, менше 30% економічного потенціалу, 10% наукового потенціалу, 21% населення;</p> 
<p class="rvps2"><i>широтна зональність</i>: у головній економічній смузі розселення, яка займає 1/3 території РФ, виробляється 80% продукції;</p> 
<p class="rvps2"><i>контраст між центрами і периферією</i>: на одиницю площі в московському регіоні випускається в 50 раз більше продукції, ніж у Новгородській області, в 2&nbsp;240 раз &ndash; ніж на Чукотці.</p> 
